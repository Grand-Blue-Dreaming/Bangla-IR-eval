খালি হাতে সাপ ধরতে গিয়ে কী হল মহিলার! ভিডিও দেখলে হাড় হিম হয়ে যাবে 
চোখের সামনে অজগর সাপ এসে পড়লে ঠিক কেমন লাগবে? ওই এলাকা থেকে হয়তো আপনি দৌড়ে পালাবেন, নয়তো সাপ দেখে
ভয়ে জ্ঞান হারাবেন। কিন্তু ফ্লোরিডার এক মহিলা খালি হাতে গোটা একটা অজগর ধরলেন। ঠিক যেমন পথচলতি বেড়াল বা কুকুরের গায়ে
আমরা মাঝে মাঝে হাত বুলিয়ে দিই। ঠিক তেমন ভাবেই হাসিমুখে সাপটিকে পাকড়াও করলেন তিনি। এমিলি শ নামে ওই মহিলা পেশায়
পুলিশ হলেও, সাপটি ধরার সময়ে কোনও রকম অস্ত্র ছিল নাতাঁর কাছে। এমনকী, তিনি তখন পুলিশের পোশাকেও ছিলেন না। শুধু হাতে
একটা গাছের ডাল ছিল মাত্র। অন্যদিকে সাপটি দৈর্ঘ্যে ছিল ৯ ফুট। সাপটির চেহারাও বেশ হৃষ্টপুষ্ট ছিল। ঝোপের মধ্যে লুকিয়ে ছিল
সে। গাছের ডালটি দিয়ে খোঁচা মারতেই সাপটি একেব্বারে আক্রমণাত্বক ভঙ্গিতে এমিলির দিকে ফোঁস করে ওঠে। কিন্তু তা সত্ত্বেও ভয় না
পেয়ে সাপটিকে বাগে আনার চেষ্টা করতে থাকন এমিলি। সাপটিকে এর পরে খালি হাতেই তুলে নেন তিনি। সঙ্গে সঙ্গে এমিলির কবজিতে
পেঁচিয়ে যেতে থাকে সাপটি। অবশেষে ব্যাগের মধ্যে ভয়ানক অজগরটিকে ভরে ফেলতে সক্ষম হন এমিলি। পুরো ঘটনার ভিডিও 'লিওন কানট্রি শেরিফস
অফিস'-এর ফেসবুক পেজে পোস্ট করা হয়। 