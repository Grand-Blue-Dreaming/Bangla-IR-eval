অদ্ভুত কারণে বিমানের ইঞ্জিনে পয়সা ছুড়লেন মহিলা, পরিণামে কী পেলেন 
বিমান যাত্রা নিয়ে অনেকের মনেই ভয়ভীতি থেকে থাকে। নিরাপদে গন্তব্যে পৌঁছনোর জন্য বিমানে ওঠার আগেই পথ্রনা সেরে নেন তাঁরা।
এমন ঘটনা নতুন নয়। কিন্তু যাত্রা যাতে শুভ হয়, সেই কারণে বিমানের ইঞ্জিনে পয়সা ছুড়ে দিয়েছেন, এমন ঘটনা কে কবে
শুনেছে। শুনতে অবাক লাগলেও সম্প্রতি এমনটাই ঘটেছে সাংহাই পুদং আন্তর্জাতিক বিমানবন্দরে। চায়না সাদার্ন এয়ারলাইন্সের ফ্লাইটে এক যাত্রী এমনই কাণ্ড করে
বসেছেন। বিমানের ইঞ্জিনে আচমকাই কয়েকটি কয়েন ছুড়ে মারেন তিনি। তাঁর বিশ্বাস, এতে নাকি যাত্রা শুভ হয়। বিমানে নিরাপদ ভ্রমণের উদ্দেশ্যেই
এমন উদ্ভট কাজ করেছেন বলে জানিয়েছেন ওই যাত্রী। তাঁর মনে শিকড় গেড়ে থাকা এই অদ্ভুত বিশ্বাসের পরিণাম অবশ্য যা হওয়ার
তাই-ই হল। ফল ভুগতে হল বিমানের অন্য যাত্রীদের। বিমানটি পুরো পাঁচ ঘণ্টা দেরিতে ছাড়ে। এই বিষয়ে অন্যান্য খবর মাঝ আকাশে
জন্ম শিশুর! জেট এয়ারওয়েজ সদ্যোজাতকে দিল অসাধারণ উপহার বিমানে মাঝ-আকাশে কোনও যাত্রীর মৃত্যু হলে কী করা হয়? জানা গিয়েছে, কুসংস্কারাচ্ছন্ন
ওই বৃদ্ধার নাম কিউই। 'নিরাপত্তার জন্য পথ্রনার' অংশ হিসেবে বিমানে বসে তিনি ইঞ্জিন লক্ষ্য করে কয়েন ছুড়তে থাকেন। নয়টি কয়েনের
মধ্যে মাত্র একটি কাঙ্ক্ষিত লক্ষ্যে আঘাত করতে পেরেছিল। একজন যাত্রী বৃদ্ধার এই অদ্ভুত আচরণ দেখে কর্তৃপক্ষকে তা জানান। বিমানবন্দরে পুলিশ
ডাকা হয়। নিরাপত্তার জন্য ১৫০ যাত্রীর প্রত্যেককে বিমান থেকে নামিয়ে আনা হয়। পরে বিমানটির ইঞ্জিন পরীক্ষা করার পর পাঁচ ঘণ্টা
দেরিতে তা গন্তব্যে রওনা দেয়। বৃদ্ধা ও তাঁর সঙ্গে থাকা স্বামী, কন্যা ও জামাতাকে জিজ্ঞাসাবাদের জন্য ডেকেছিলেন বিমানবন্দরে উপস্থিত রক্ষীরা।
সেখানেই বৃদ্ধা জানান, নিরাপদে ভ্রমণের জন্যই তিনি এমনটা করেছিলেন। 