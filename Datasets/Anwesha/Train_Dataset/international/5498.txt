সুনামি কেড়ে নিল রিফিয়েনর গোটা ব্যান্ডকে, বাদ গেল না তাঁর স্ত্রী-ও 
নিজস্ব প্রতিবেদনঃ ৭২ ঘণ্টা আগেও তাঁর সব ছিল। রবিবারের অভিশপ্ত রাত না এলে আজও হয়ত সব কিছুই থাকত। অভিশপ্ত
ডিসেম্বর কেড়ে নিল সব। ইন্দোনেশিয়ায় আছড়ে পড়া সুনামি এক লহমাতেই কেড়ে নিল জীবনের সব আনন্দ, সুখ। একটা পাহাড় সমান ঢেউ
রবিবার রাতেই ভেঙে দিয়েছিল 'সেভেনটিন' নামের ব্যান্ড-কে। আর মঙ্গলবার ভেঙে দিল প্রেমের সম্পর্কও। যা আর কোনও দিনও জোড়া লাগবে না।
ভালবাসা হয়ত থাকবে, তবে ভালবাসার মানুষটা আর থাকবে না। রিফিয়েন ফজরসাহ মঙ্গলবার শেষকৃত্য সম্পন্ন করলেন তাঁর স্ত্রী ডিলান সাহারার। রবিবারের
ভয়াবহ জলচ্ছ্বাস থেকে একমাত্র বেঁচেছিলেন রিফিয়েন ফজরসাহ। সুনামিতে ব্যান্ডের সকল সদস্যকেই হারিয়েছেন তিনি। মঙ্গলবার ব্যান্ডের বাকি সদস্যের মতো বিদায় জানালেন
স্ত্রীকেও। ডিলান ছিলেন ইন্দোনেশিয়ার এক জনপ্রিয় রাজনীতিকের মেয়ে। 'সেভেনটিন'- ব্যান্ডের সঙ্গে জড়িত থাকার সুবাদে তিনিও সমাদৃত হয়েছেন। মাত্র ২৬ বছর
বয়সেই অভিনয়ের দক্ষতায় টেলিভিশন দুনিয়ার চোখের মণি হয়ে উঠেছিলেন ডিলান। রবিবারের রাতের সুনামি কেড়ে নিল ওই তরতাজা প্রাণকেও। সোমবারই নিজের
স্ত্রীর দেহ শনাক্ত করেছিলেন রিফিয়েন। পরের দিন সম্পন্ন হয় স্ত্রীর শেষকৃত্য। স্ত্রীর শোকে বিহ্বল রিফিয়েন সোশ্যাল সাইটে লিখেছেন, ডিলান, আমি
তোমাকে ছাড়া কীভাবে বাঁচব? পথ্রনার জন্য আপনাদের ধন্যবাদ। একমাত্র ঈশ্বরই আপনাদের এই মহানুভবতার মূল্য চোকাতে পারবে। ওর আত্মার শান্তির জন্য
পথ্রনা করুন। রিফিয়েন ফজরসাহের এই আঘাত যেন সব পেয়ে সব হারানোর মতো। ভালবাসা হারানোর বেদনা কিছুতেই সইতে পারছে না এই
গায়ক। ২৪ ডিসেম্বর ছিল প্রয়াত টেলি তারকা ডিলান সারাহার জন্মদিন। স্ত্রীর জন্মদিন সেলিব্রেশনের আগের রাতে এমন বিপর্যয় নেমে আসবে, তা
কেই বা জানতো! গায়ক বলছেন, আমি বা ও (ডিলান), কেউ-ই পারফেক্ট ছিলাম না। তবে ডিলান সব সময়ই বেস্ট ওয়াইফ হওয়ার
চেষ্টা করত। আমি আর কি বা চাইব। রিফিয়েন এই পোস্টে হাজার হাজার মানুষ তাঁকে সমবেদনা জানিয়েছেন। তাতেও বৃষ্টি থামছে না
রিফিয়েনের চোখে। 