১৮ মাস। ৩৫০ ঘণ্টা। মেয়ের ঘরে রূপকথার গাছ আনলেন বাবা 
ছোট্ট মেয়েকে রূপকথার গল্প শোনাতেন রব। এই নামেই ইনি সোশ্যাল দুনিয়ায় পরিচিত। কিন্তু তাতে আর এমন কী? সব বাবাই
তাঁদের মেয়েদের চোখে এঁকে দেন রূপকথার জগত। কিন্তু একদিন রব-এর মেয়ে আচমকা আবদার করে বসে, রূপকথার গাছ তার ঘরে চাই।
সেই গাছে একটা কোটর থাকতে হবে, যার ভিতরে বসে সে গল্পের বই পড়বে। এখানেই শেষ নয়। মেয়ের আবদার, গাছের উপরেও
বসার ব্যবস্থা করে দিতে হবে। এই চ্যালেঞ্জের জন্য রব প্রস্তুত ছিলেন না। কিন্তু মেয়ের স্বপ্ন সত্যি করতে উঠেপড়ে লাগলেন। সব
জিনিস জোগাড় করে নিজে হাতে তৈরি করতে লাগলেন মেয়ের সেই রূপকথার গাছ। দেড় বছর পরে মেয়ের ঘরে তৈরি হল সেই
গাছ। সাড়ে তিনশো ঘণ্টারও বেশি সময় লেগেছে এই গাছ তৈরিতে। খরচ হয়েছে প্রায় তিন হাজার ডলার। মেয়ে এখন গাছের কোটরে
বসে পড়ে। সেখানে আলোর ব্যবস্থা হয়েছে। সেই আলো আবার শোয়ার সময়ে কমিয়ে দেওয়া যায়। মেয়ে খুশি। আর রব হাসছেন গর্বের
হাসি। 