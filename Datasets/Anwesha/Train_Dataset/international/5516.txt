মাতৃদুগ্ধ বিক্রি করেই লক্ষাধিক টাকা আয়, কী ভাবে সম্ভব করলেন মহিলা 
সদ্যোজাত শিশুর সবচেয়ে পুষ্টিকর খাদ্য হল মাতৃদুগ্ধ। তা প্রয়োজনের অতিরিক্ত হয়ে গেলে ব্যাঙ্কিং করা কিংবা বিক্রি করার ঘটনা নতুন
নয়। কিন্তু সেই উপায়েই লক্ষ লক্ষ টাকা কী ভাবে রোজগার করা যায়, তা দেখিয়ে দিলেন সাইপ্রাসের এক মহিলা। সম্প্রতি একটি
আন্তর্জাতিক সংবাদমাধ্যমের খবরের ভিত্তিতে জানা গিয়েছে মহিলার নাম রাফেলা লামপ্রাউ। বছর ২৪-এর এই মহিলা সাত মাস আগেই এক পুত্র সন্তানের
জন্ম দিয়েছেন। কিন্তু তাঁর সন্তানের জন্য যে পরিমাণ দুধ প্রয়োজন তার চেয়ে অনেক বেশি পরিমান দুধ তাঁর দেহে উৎপন্ন হচ্ছিল।
প্রথম কিছুদিন তিনি কৃত্রিম উপায়ে সংরক্ষণের ব্যবস্থা করেন। তার পর যে সমস্ত মহিলারা পর্যাপ্ত পরিমাণে দুধ উৎপাদন করতে পারেন না,
তাঁদেরকে তিনি সেই মাতৃদুগ্ধ দান করছিলেন। এই বিষয়ে অন্যান্য খবর বুকের দুধ পান করিয়ে বিপাকে অভিনেত্রী, আদৌ কতটা অশ্লীল সেই
ছবি কিন্তু হঠাৎই কয়েক জন বডিবিল্ডার সেই খবর পেয়ে তাঁর দ্বারস্থ হন। তাঁরা বেশি দামে সেই মাতৃদুগ্ধ কিনতে চান। প্রথমে
তিনি রাজি না হলেও পরে তাঁর কাছে যখন অনেকেই একই আবেদন জানাতে থাকেন, তখন তিনি রাজি হয়ে যান। প্রসঙ্গত, মাতৃদুগ্ধ
পেশির ঘনত্ব বাড়াতে সাহায্য করে। রাফেলা মাতৃদুগ্ধ বেচতে শুরু করেন। আর দ্রুতই রোজগারের গ্রাফ ঊর্ধ্বমুখী হয়। তিনি মাতৃদুগ্ধ বিক্রি সংক্রান্ত
একটি ওয়েবসাইট খোলেন। গ্রুপও খোলেন ফেসবুকে। ওই প্রতিবেদনের দাবি, তিনি এখনও পর্যন্ত ৫০০ লিটার মাতৃদুগ্ধ বিক্রি করে প্রায় ৪৫০০ মার্কিন
ডলার লাভ করেছেন। 