বিশ্বের ১০টি রহস্যময় প্লেন-নিখোঁজের ঘটনা, যেগুলির আজও কিনারা হয়নি 
১. ফ্লাইট নম্বর ৩৭০, মালয়েশিয়া এয়ারলাইন্স - ২০১৪ সালের ৮ মার্চ মধ্যরাতে নিখোঁজ হয়ে যায়। কুয়ালালামপুর থেকে বেজিং যাচ্ছিল
বিমানটি। প্লেনে সবমিলিয়ে যাত্রী ছিলেন ২৩৯ জন। অস্ট্রেলিয়ার কাছে ভারত মহাসাগরে প্লেনটি ভেঙে পড়ে বলে বিশ্বাস। কিন্তু, এর পক্ষে জোরদার
কোনও প্রমাণ মেলেনি। ২. ফ্লাইট নম্বর এন এইট ৪৪ এএ - ২৫ মে, ২০০৩ সালে অ্যাঙ্গোলার লুমান্ডার কোয়ার্টো ডে ফেভেরেইরো
বিমানবন্দর থেকে বিমানটি চুরি যায়। এটি একটি ৭২৭-২২৩ বোয়িং বিমান ছিল। নিখোঁজ এই প্লেনের সন্ধানে বিশ্বজুড়ে তল্লাশি চালায় এফবিআই এবং
সিআইএ। জানা যায় ২ ব্যক্তি সন্ধ্যার আগে প্লেনে চেপে বসেন। একজন ছিলেন আমেরিকান পাইলট ও ফ্লাইট ইঞ্জিনিয়ার। অন্যজন ছিলেন একজন
মেকানিক। কিন্তু, প্লেন নিয়ে দু'জনে সেই যে উড়ে গিয়েছেন, আজও তাঁদের কোনও চিহ্ন মেলেনি। ৩. ফ্লাইট নম্বর ৪০৪, পাকিস্তান ইন্টারন্যাশনাল
এয়ারলাইন্স - ২৫ অগাস্ট,১৯৮৯। গিলগিট থেকে ইসলামাবাদের উদ্দেশে উড়েছিল। কিন্তু, আর খোঁজ মেলেনি। তন্নতন্ন করে তল্লাশি চলে। আজ রহস্যময় অন্তর্ধানের
ইতিহাসে নাম তুলে রেখেছে ফ্লাইট নম্বর ৪০৪। বিমানটি নিখোঁজের সময়ে তাতে ৫৪ জন সওয়ারি ছিলেন। ৪. আন্তোনভ ৩২, ভারতীয় বায়ু
সেনা - ২৫ মার্চ, ১৯৮৬। সোভিয়েত থেকে এই যুদ্ধবিমান কিনেছিল ভারতীয় বায়ু সেনা। গুজরাতের জামনগরের কাছে ভারত মহাসাগরের উপরে প্লেনটি
নিখোঁজ হয়ে যায়। বিমানে থাকা ৩ জন ক্রু এবং ৪ যাত্রীরা কোথায় গেলেন আজও তা জানা যায়নি। ৫. আর পি
সি ১৩৮, ব্রিটেন নর্মান বিএন ২এ - ২১ আইসল্যান্ডার - ২ সেপ্টেম্বর,১৯৮৩। প্রাইভেট একটি প্লেন। কানাডা থেকে আকাশে উঠেছিল। আজ
পর্যন্ত জানা যায়নি বিমানটির ভাগ্য। ৬. ফ্লাইট নম্বর এন ৩০২ আরএ - যাত্রীবাহী প্রাইভেট এই প্লেনটি আলাস্কার ওডি আইল্যান্ড থেকে
আকাশে ওঠে। ৭ জুলাই, ১৯৭৯ তারিখে আকাশে ওঠার পরে প্লেনটির আর কোনও খোঁজ পাওয়া যায়নি। ৭. এন ১২৬ইউএস - ৩০
জুন,১৯৭৭। এই কার্গো বিমানটি পানামা থেকে ভেনেজুয়েলা যাচ্ছিল। মাঝপথে নিখোঁজ হয়ে যায় বিমানটি। ৮. সোয়ান ৩৮ - ১২ অক্টোবর, ১৯৭৪।
দক্ষিণ চায়না সাগরের উপর দিয়ে যাওয়ার সময়ে প্লেনটি সাইক্লোনের মধ্যে পড়ে। এর পরে প্লেনটির আর কোনও অংশ পাওয়া যায়নি। ৯.
ফ্লাইং টাইগার লাইন ফ্লাইট ৭৩৯ - ১৬ মার্চ, ১৯৬২। ক্যালিফোর্নিয়া থেকে ভিয়েতনামের সাইগনে যাচ্ছিল। বিমানে ৯৩ জন মার্কিন সেনা এবং
৩ জন ভিয়েতনামি ছিলেন। প্রশান্ত মহাসাগরের উপরে নিখোঁজ হয়ে যায়। মনে করা হয় বিমানটিতে বিস্ফোরণ হয়েছিল, কিন্তু, বিমানের কোনও অবশিষ্টাংশ
না মেলায় তা নিয়ে নিশ্চিত হওয়া যায়নি। ১০. গারুডা ইন্দোনেশিয়া ফ্লাইট ৫৪২ - ৩ ফেব্রুয়ারি,১৯৬১। ইন্দোনেশিয়ার মাদুরা আইল্যান্ড থেকে বিমানটি
উড়েছিল। বিমান ৫ ক্রু এবং ২১ জন যাত্রী ছিলেন। যাত্রীবাহী এই বিমানটি আকাশে ওঠার পরে আর কোনও খোঁজ মেলেনি। 