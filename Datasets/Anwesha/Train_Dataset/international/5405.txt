বাংলাদেশে জাতীয় সংসদ নির্বাচনে বড় জয়ের পথে আওয়ামী লিগ মহাজোট, গোপালগঞ্জ-৩ থেকে জয়ী হাসিনা, খাতা খুলেছে বিএনপি 
উল্লেখ্য, ২০১৪ সালে প্রধান বিরোধী দল বিএনপি ভোটে না লড়ায় প্রায় ৭২ শতাংশ ভোট পেয়ে দ্বিতীয়বারের জন্য ক্ষমতায় এসেছিলেন
মুজিবকন্যান শেখ হাসিনা। জাতীয় পার্টি ৭ শতাংশ এবং অন্যান্য পেয়েছিল ২১ শতাংশ। নিজস্ব প্রতিবেদনঃ বাংলাদেশে জাতীয় সংসদ নির্বাচনে ভোটগ্রহণ শেষে
ভোটগণনা চলছে। বাংলাদেশে জনগণের রায় আওয়ামী লিগের দিকেই। বিভিন্ন সূত্র থেকে পাওয়া তথ্যের ভিত্তিতে শেষ খবর পাওয়া পর্যন্ত জানা যাচ্ছে,
আওয়ামী লিগ মহাজোট ২২৮ আসনে জিতে ফের ক্ষমতায় আসতে চলেছে (তথ্যসূত্র : প্রথম আলো) গোপালগঞ্জ-৩ কেন্দ্র থেকে জয়লাভ করেছেন আওয়ামী
লিগ সুপ্রিমো শেখ হাসিনা। তাঁর বিরুদ্ধে লড়ছিলেন নিকটতম প্রতিদ্বন্দ্বী বিএনপি-র এস এম জিলানী। আওয়ামী লিগের নড়াইল-২ থেকে ক্রিকেটার মাশরাফি বিন
মুর্তজা, কক্সবাজার-৪ থেকে শাহিনা আক্তার চৌধুরী, কুষ্টিয়া-৪ থেকে সেলিম আলতাফ জর্জ জয়লাভ করেছে বলে জানা যাচ্ছে। বিএনপি-র পথ্রী মোশারফ হুসেন
বগুড়া-৪ কেন্দ্র থেকে জয়লাভ করেছেন। উল্লেখ্য, ২০১৪ সালে প্রধান বিরোধী দল বিএনপি ভোটে না লড়ায় প্রায় ৭২ শতাংশ ভোট পেয়ে
দ্বিতীয়বারের জন্য ক্ষমতায় এসেছিলেন মুজিবকন্যান শেখ হাসিনা। জাতীয় পার্টি ৭ শতাংশ এবং অন্যান্য পেয়েছিল ২১ শতাংশ। ২০০৮ সালে ৪৮ শতাংশ
ভোট পায় আওয়ামী লিগ, যেখানে খালেদা জিয়ার দল বিএনপির মিলেছিল ৩২.৫ শতাংশ ভোট। যদিও এবারের নির্বাচনে আগের থেকে অনেকটাই এগিয়ে
রয়েছে হাসিনার আওয়ামী লিগ। দানতহবিল দুর্নীর্তি কাণ্ডে দোষী সাব্যস্ত হয়ে জেল রয়েছেন প্রধান বিরোধী দলনেত্রী খালেদা জিয়া। যার জেরে প্রথমে
সিদ্ধান্ত নেওয়া হয় এ বার নির্বাচন বয়কট করবে বিএনপি। কিন্তু পরে অন্যতম শরিক দল জাতীয় ঐক্য ফ্রন্টের সহযোগিতায় ভোটের ময়দানে
নেমেছেন খালেদা। এবারের নির্বাচনে হিংসার আশঙ্কা ছিলই। কড়া নিরাপত্তা সত্ত্বেও, বাংলাদেশে সাধারণ নির্বাচনে হিংসা এড়ানো গেল না। ভোট চলাকালীন দেশের
বিভিন্ন প্রান্তে দফায় দফায় সংঘর্ষে জড়ায় ক্ষমতাসীন আওয়ামি লিগ এবং বিরোধী বিএনপি কর্মী সমর্থকরা। রাঙামাটির কাওয়াখালি, চট্টগ্রাম, রাজশাহী, কক্সবাজার থেকে
রাজনৈতিক সংঘর্ষে মৃত্যুর খবর এসেছে। নোয়াখালিতে সংঘর্ষে মৃত্যু হয়েছে এক পুলিসকর্মীর। দিনাজপুর-দুইয়ে দুপক্ষের সংঘর্ষের মাঝে পড়ে অসুস্থ হয়ে মৃত্যু হয়
এক ভোটারের। বাংলাদেশে ৩০০ সংসদীয় আসনের মধ্যে ২৯৯টি আসনে ভোট হয়েছে। সকালেই ঢাকার ভোট কেন্দ্রে ভোট দিতে যান প্রধানমন্ত্রী শেখ
হাসিনা। টানা তিন দফা ক্ষমতায় থাকার পর চতুর্থবারের জন্য লড়াইয়ে ময়দানে মুজিবকন্যা। প্রধান প্রতিপক্ষ বিএনপি-জামাত জোট। তবে বিএনপি প্রধান বেগম
খালেদা জিয়া বর্তমানে দুর্নীতির অভিযোগে জেলবন্দি। ফলে কিছুটা চাপে বিএনপি। তবে দিনভর ভোটে কারচুপির অভিযোগে সরব হন বিরোধীরা। 