উদ্ধারকার্যে গিয়ে ভেঙে পড়ল হেলিকপ্টার, মৃত উদ্ধারকারী দল 
কিন্তু জেবেল জয়েশ পর্বতের কাছাকাছি পৌঁছতেই সংযুক্ত আরব আমিরশাহির ন্যাশনাল সার্চ এন্ড রেসকিউ সেন্টারের ওই উদ্ধারকারী হেলিকপ্টারটি ঘুরপাক খেয়ে
আছড়ে পড়ে নিচে। নিজস্ব প্রতিবেদন : হেলিকপ্টারে চড়ে চার জন বেরিয়ে পড়েছিলেন একজনকে উদ্ধার করতে। কিন্তু উদ্ধার তো দূরের কথা,
সংযুক্ত আরব আমিরশাহির জেবেল জয়েশ পর্বতের ওপরে ঘুরপাক খেয়ে ভেঙে পড়ে কপ্টারটি। সূত্রের খবর হেলিকপ্টারের চারজনেরই মৃত্যু হয়েছে। এই দুর্ঘটনার
ভিডিও রীতিমতো ভাইরাল হয়ে পড়েছে সোশ্যাল নেটওয়ার্কে। জানা গেছে, জেবেল জয়েশ পর্বতে একজন আহত ব্যক্তিতে উদ্ধার করতে, দুই পাইলট, একজন
নেভিগেটর এবং একজন চিকিৎসক- চার জনের একটি দল হেলিকপ্টারে চড়ে বেরিয়ে পড়েন। কিন্তু জেবেল জয়েশ পর্বতের কাছাকাছি পৌঁছতেই সংযুক্ত আরব
আমিরশাহির ন্যাশনাল সার্চ এন্ড রেসকিউ সেন্টারের ওই উদ্ধারকারী হেলিকপ্টারটি ঘুরপাক খেয়ে আছড়ে পড়ে নিচে। এই ঘটনায় চারজনেরই মৃত্যু হয়েছে বলে
জানা গিয়েছে। দুর্ঘটনার প্রকৃত কারণ জানা না গেলেও অনুমান করা হচ্ছে, জেবেল জয়েশ পর্বতের রোপওয়েতে পাক খেয়ে এই দুর্ঘটনা ঘটেছে।
এরপরেই আগুন ধরে যায় কপ্টারটিতে। এতে ওই রোপওয়েটিরও ক্ষতি হয়েছে বলে জানা গিয়েছে। . . .. 