সীমান্তে শক্তি বাড়াতে চিন-রাশিয়া থেকে ৬০০ ট্যাঙ্ক কিনছে ইমরান খান সরকার 
ভারতীয় সেনার হাতে রয়েছে রাশিয়ায় তৈরি টি-৯০ ট্যাঙ্ক। টি-৯০ ট্যাঙ্ক ছাড়াও ভারতের হাতে রয়েছে টি-৭২ ট্যাঙ্ক, অর্জুন ট্যাঙ্ক। ওইসব
ট্যাঙ্কের সংখ্যার সঙ্গে কোনওভাবেই পাল্লা দিতে পারবে না ইসলামাবাদ। নিজস্ব প্রতিবেদনঃ ইমরান খান ক্ষমতায় আসার পরও সামরিক খাতে খরচের বহর
কমেনি পকিস্তানের। গোয়েন্দা সূত্রে খবর, আন্তর্জতিক বাজার থেকে তারা জিপিএস গাইডেড মর্টার কেনার চেষ্টা করছে। এবার ৬০০ ট্যাঙ্ক কেনার তোড়জোড়
শুরু করল পাকিস্তান। এর মধ্যে রয়েছে রাশিয়ার টি-৯০ ব্যাটেল ট্যাঙ্ক। সংবদাসংস্থা পিটিআইয়ের খবর অনুযায়ী ওইসব পাক ট্যাঙ্ক ৩-৪ কিলোমিটার দূরের
লক্ষ্যবস্তুকে আঘাত হানতে পারবে। ট্যাঙ্ক ছাড়াও ইতালি থেকে কেনা হচ্ছে ২৪৫টি ১৫০ এমএম মাইক-১০ কামান। ফলে ভারত-পাক সীমান্ত উত্তেজনা জিইয়ে
রাখতে সব ব্যবস্থাই করছে ইমরান সরকার। ভারতীয় সেনার হাতে রয়েছে রাশিয়ায় তৈরি টি-৯০ ট্যাঙ্ক। টি-৯০ ট্যাঙ্ক ছাড়াও ভারতের হাতে রয়েছে
টি-৭২ ট্যাঙ্ক, অর্জুন ট্যাঙ্ক। ওইসব ট্যাঙ্কের সংখ্যার সঙ্গে কোনওভাবেই পাল্লা দিতে পারবে না ইসলামাবাদ। তবে উন্নত অস্ত্র নিয়ে মাথাব্যাথা সামাল
দিতেই মস্কো থেকে ওই ট্যাঙ্ক কেনার পরিকল্পনা করেছে ইসলামাবাদ। পাক সেনার ট্যাঙ্ক বাহিনীকে শক্তিশালী করতে চিন থেকে ভিটি-৪ ট্যাঙ্ক ও
ইউক্রেন থেকে ওপলোড-পি ট্যাঙ্কও কিনছে পাক সরকার। অবশ্য এখনও পাকিস্তানের হাতে রয়েছে ইউক্রেনে তৈরি ট্যাঙ্ক। বর্তমানে পাকিস্তানের হাতে রয়েছে চিনে
তৈরি টি-৫৯ ও টি-৬৯ ট্যাঙ্ক। এছাড়াও রয়েছে ১২টি আল-জারার ট্যাঙ্ক। এছাড়াও রয়েছে ইউক্রেনে তৈরি টি-৮০ ও টি-৮৫ ট্যাঙ্ক। 