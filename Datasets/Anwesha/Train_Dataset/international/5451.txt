ভারত টম্যাটো না পাঠালে পরমাণু বোমা, মারাত্মক হুমকি পাক মাটি থেকে 
ভারত টম্যাটো রফতানি বন্ধ করে দিয়েছে পাকিস্তানকে। সময় এসে গিয়েছে, এবার পাকিস্তান টম্যাটো রফতানির জবাব দেবে পরমাণু বোমা দিয়ে।
গতকাল, শনিবার এই ভাষাতেই ভারতকে হুমকি দিয়েছেন এক পাক সাংবাদিক। নাম ক্যায়সার খকন। এখানেই শেষ নয়। পাক সাংবাদিকের দাবি, 'মোদী-রাহুল'-এর
মুখেও টম্যাটো ছুড়ে মারবেন তাঁরা। ভিডিওটি ইন্টারনেটে ভাইরাল। নেটিজেনরা এমন আজব হুমকির কথা শুনে হেসে গড়িয়ে পড়েছেন। পুলওয়ামা কাণ্ডের জেরে
পাকিস্তানের সঙ্গে ভারতের বাণিজ্যিক সম্পর্কে চরম অবনতি ঘটেছে। পাকিস্তানকে দেওয়া 'মোস্ট ফেভারড নেশন'-এর তকমা তুলে নিয়েছে ভারত। পাকিস্তানে টম্যাটো রফতানি
বন্ধ হয়ে গিয়েছে। এই নিয়ে আয়োজিত টক শো-তেই ক্যায়সার ওই মন্তব্য করেন। জানিয়ে দেন, টম্যাটোর জবাব তাঁরা পরমাণু বোমা দিয়ে
দেবেন। নেটিজেনরা বেজায় মজা পেয়েছেন ওই ভিডিও দেখে। নানা রকমের মজাদার মিম তৈরি হয়ে গিয়েছে। পাশাপাশি চলছে ওই সাংবাদিককে নানা
অভিধায় ভূষিত করা। কেউ বলছেন 'মিস্টার তওবা তওবা'। কেউ বা বলছেন 'মিস্টার টম্যাটো'। দেখে নিন সেই ভিডিও - .
.. - () , 