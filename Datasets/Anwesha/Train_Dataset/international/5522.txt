লেবাননে মেয়েদের বৃত্তি ক্লুনি-পত্নীর 
পেশায় আইনজীবী আমাল নিজের দেশ লেবাননের কিশোরীদের উচ্চশিক্ষার সুযোগ দিতে নিজের নামে এই বৃত্তি চালু করতে চলেছেন। প্রতি বছর
লেবাননের একজন করে মেধাবী কিশোরী এই বৃত্তি পাবে। তার সাহায্যে আর্মেনিয়ার একটি কলেজে উচ্চশিক্ষার সমস্ত সুযোগ পাবে সে। একটি বিবৃতিতে
আমাল বলেছেন, এই বৃত্তি লেবাননের মেধাবী মেয়েদের জীবনে নতুন সুযোগ এনে দেবে। তাঁর এই কাজের জন্য সঙ্গে পেয়েছেন '১০০ লাইভস'
নামে একটি সংস্থাকে। ওই সংস্থা আর্মেনিয়ার গণহত্যার ঘটনা নিয়ে সাধারণ মানুষকে সচেতন করার কাজ করে। সেই সংস্থার সঙ্গে অবশ্য যুক্ত
রয়েছেন আমালের তারকা-স্বামীও। আগামী বছর থেকে আর্মেনিয়ায় দশ লক্ষ মার্কিন ডলার অর্থমূল্যের পুরস্কার দেবেন ক্লুনি। 