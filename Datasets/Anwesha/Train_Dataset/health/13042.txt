বেড়েই চলেছে বয়স্ক জনসংখ্যা
বয়স্ক মানুষের স্বাস্থ্য সম্পর্কিত সাধারণ বিষয়গুলি কী?
সুস্থ থাকা বলতে সামগ্রিক ভাবে শারীরিক, মানসিক এবং সামাজিক ভাবে ভালো থাকাকেই স্বীকৃতি দেওয়া হয়েছে, যা বয়স্ক মানুষদের ক্ষেত্রে আরও বেশি করে প্রযোজ্য। আমরা যখনই বয়স্ক মানুষদের সম্পর্কে কথা বলি তখন তাঁদের ক্রমশ বেড়ে চলা বয়স, শরীরের ক্রমশ দুর্বল হতে থাকা কলকব্জা, তার ফলস্বরূপ চাপের বিরুদ্ধে লড়াই করার ক্ষমতা কমা এবং সেই সঙ্গে বিভিন্ন বার্ধক্যজনিত রোগ, প্রতিবন্ধকতা বাড়তে থাকার আলোচনাতেই সীমাবদ্ধ থাকি।

সারা বিশ্ব জুড়ে জনসংখ্যার বয়স বৃদ্ধির যে প্রবণতা চলছে, ভারতের মতো উন্নয়নশীল দেশ তাকেই অনুসরণ করছে। বাড়ছে বয়স্কদের সংখ্যা। জনসংখ্যার দিক থেকে ভারত একটা উৎক্রমণশীল পর্যায়ে দাঁড়িয়ে রয়েছে। দেশের মোট জনসংখ্যার ৭.৭-৯.৫ শতাংশের বয়স ৬০ বছরে ঊর্ধ্বে এবং ভারত ‘বুড়ো দেশ’-এর তকমা অর্জন করেছে। দু’ দিক থেকেই দেশের অর্থনীতিতে এর ভালো রকম প্রভাব পড়তে বাধ্য। কিন্তু এই চলতি পরিসংখ্যান ভারতকে নতুন ধরনের চিকিৎসাগত, সামাজিক এবং অর্থনৈতিক সমস্যার মুখোমুখি দাঁড় করাচ্ছে। আর এর মোকাবিলায় চাই প্রয়োজনীয় জ্ঞান এবং যত্ন।

২০০০ সালের সামাজিক-জনসংখ্যাগত তথ্য অনুযায়ী বয়স্ক মানুষের সংখ্যা --–

বিশ্বের মোট জনসংখ্যা ৬১০ কোটি (২০১১-তে ৭০০ কোটি)।

এর মধ্যে বয়স্ক মানুষ সাড়ে ৫৯ কোটি। মনে করা হচ্ছে এই সংখ্যাটা ১০ শতাংশ বেড়েছে এবং ২০২৫-এর মধ্যে বাড়বে ১৫ শতাংশ।

বয়স্ক মানুষের স্বাস্থ্য সম্পর্কিত সাধারণ বিষয়গুলি কী?
বার্ধক্য একটি স্বাভাবিক ঘটনা। বয়স বাড়ার সঙ্গে সঙ্গে মানুষ ভিতরে বাইরে পরিবেশের নানা চ্যালেঞ্জের মুখে পড়ে। বার্ধক্যের স্বাভাবিক অঙ্গ হিসাবে শরীরবৃত্তীয় নানা পরিবর্তন ঘটতে থাকে।
বয়স্কদের শরীরে কিছু রোগ সক্রিয় হয়ে ওঠে। কিছু নির্দিষ্ট ‘অবস্থার’ সৃষ্টি হয়।
মানসিক-সামাজিক বিভিন্ন ঘটনা বেশি বয়স্ক প্রবীণদের শারীরিক ও মানসিক স্বাস্থ্যের উপর প্রভাব ফেলে।
বয়স্কদের সুস্থ থাকার সঙ্গে সুষম আহার এবং নিয়মিত ব্যায়াম ওতপ্রোত ভাবে জড়িত। রোগ প্রতিরোধের জন্য তাঁদের মাঝমাঝে ধারাবাহিক কিছু স্বাস্থ্যপরীক্ষা এবং প্রতিষেধক ব্যবস্থা নেওয়া প্রয়োজন।
বয়স্কদের স্বাস্থ্য ও সুরক্ষার জন্য বাড়িতে কিছু গুরুত্বপূর্ণ প্রতিরোধমূলক ব্যবস্থা নেওয়া জরুরি।
