ভারতে বৈদ্যুতিন বর্জ্যের পরিমাণ
বৈদ্যুতিক ও বৈদ্যুতিন বর্জ্যের বহর ফি বছর ভয়ানক বেড়ে চলেছে। বিশেষত বাতিল কম্পিউটার এবং টেলিভিশনের পরিমাণ আইএইআর (ইন্টারন্যাশনাল অ্যাসোসিয়েশন অব ইলেকট্রনিক্স রিসাইকলারস) ২০০৬ সালে জানায় ২০১০ সালে বরবাদ বৈদ্যুতিক ও বৈদ্যুতিন সামগ্রীর সংখ্যা ৩০০ কোটি ছুঁয়ে যাবে। গোটা বিশ্বে ফি বছর প্রায় ২-৫ কোটি টন বৈদ্যুতিন বর্জ্য সৃষ্টি হয়। অর্থাৎ শহরগুলির কঠিন বর্জ্যের ৫ শতাংশ। ভারতে বর্জ্যের পরিমাণ ও তার কতটা সাফ করা হয়, এ নিয়ে কোনও নির্দিষ্ট সরকারি তথ্য অমিল। তবে সরকারি বা অসরকারি কিছু সংস্থা এ নিয়ে হিসেব নিকেশ করে বইকি।

ক্যাগের (কম্পট্রোলার অ্যান্ড অডিটর জেনারাল) হিসাব অনুযায়ী ফি বছর দেশে বিপজ্জনক শিল্প বর্জ্যের পরিমাণ ৭২ লক্ষ টনের বেশি। বৈদ্যুতিন বর্জ্য ৪ লক্ষ টন। প্লাস্টিক ১.৫ লক্ষ টন। চিকিত্সা সংক্রান্ত বর্জ্য ১.৭ লক্ষ টন। পুর অঞ্চলে ৪ কোটি ৮০ লক্ষ টন বর্জ্য জমে। কেন্দ্রীয় দূষণ নিয়ন্ত্রণ পর্ষদের হিসেবে ২০১২ সালে বৈদ্যুতিন বর্জ্যের পরিমাণ ৮ লক্ষ টন ছাড়িয়ে যাবে।

বৈদ্যুতিন বর্জ্যে বিষাক্ত পদার্থ
সার্কিট বোর্ড, ব্যাটারি, প্লাস্টিক এবং এলসিডিতে দূষণকারী বা বিষাক্ত পদার্থ সব চেয়ে বেশি থাকে। সারণি ১-এ বিভিন্ন বর্জ্য ও বৈদ্যুতিক ও বৈদ্যুতিন সাজসরঞ্জামের প্রধান বিষাক্ত পাদার্থের নাম দেওয়া হল।

