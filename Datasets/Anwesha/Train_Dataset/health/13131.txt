জল পরিশুদ্ধকরণ পদ্ধতি ২
রাসায়নিক দ্রব্য‌গুলি পাওয়া যাবে
এখনও পর্যন্ত আর্সেনিক পরিশ্রুতকরণের সবচেয়ে ভালো উপায়টি যাদবপুর বিশ্ববিদ্য‌লয়ের বিজ্ঞানীদের গবেষণার ফলে আবিষ্কৃত হয়েছে যা অত্যন্ত কার্যকর ও জল থেকে ১০০% আর্সেনিক দূর করতে পারে। যাদবপুরের এই গবেষকেরা আর্সেনিক দূরীকরণের জন্য‌ ফিল্টার ইউনিটও এক প্রকার বড়ি বা ট্যাবলেট তৈরি করেছেন যাতে দরকারি রাসায়নিক দ্রব্য‌ নিদিষ্ট মাত্রায় দেওয়া রয়েছে।

ফিল্টার ক্যান্ডেলটি তৈরি হয়েছে মাটি, কার্বন ও অন্যান্য উপাদান ১৪০০ ডিগ্রি সেলসিয়াসের বেশি তাপমাত্রায় উত্তপ্ত করে। এঁদের তৈরি রাসায়নিক বড়িগুলি কালো রঙের যাতে লৌহের ফেরিক লবণ, জারক দ্রব্য‌ ও সক্রিয় কার্বন রয়েছে। এঁদের ফিল্টার ২০ লিটার জল ধরতে পারে কারণ ২০ লিটার জল একটি ৪ সদস্যের পরিবারের জল পান ও রান্নার জন্য‌ যথেষ্ট। একটি বড়ি নলকূপে জল সংগ্রহের পাত্রটিতে রেখে তাতে জল ভরে কাঠের বা প্লাস্টিকের লাঠি দিয়ে জলটি ভালো ভাবে নাড়তে হবে ও কমপক্ষে ২ ঘণ্টা রেখে দিতে হবে। এর পর ফিল্টার ইউনিটে ওই জল ভরলে ফিল্টার থেকে পরিশ্রুত ও বিশুদ্ধ জল পাওয়া যাবে।

এই দুই পদ্ধতিতেই ফিল্টার ক্যান্ডেল ও ফিল্টার পাত্রগুলি ১৫-২০ দিন বাদে বাদে বা অন্তত ১ মাস বাদে বাদে নরম ব্রাশ (বড় হলে ভালো হয়, না হলে অব্য‌বহৃত টুথব্রাশ) দিয়ে ঘসে পরিষ্কার করুন। এই পাত্র ধোয়া জলে প্রচুর আর্সেনিক থাকবে। তাই এই জল নর্দমায় না ফেলে কোনও পুরনো কিন্তু ছিদ্রহীন ফেলে দেওয়া পাত্রে জমান ও কিছুটা গোবর মিশিয়ে বাইরে এমন জায়গায় রাখুন যাতে খোলা হাওয়ায় থাকে কিন্তু বৃষ্টির ফলে জল ভরে বাড়িতে আর্সেনিক দূষণ না করতে পারে। গোবরে বিভিন্ন রাসায়নিক ও ব্যাকটেরিয়া থাকে যা আর্সেনিকের সাথে বিক্রিয়া করে আর্সেনিকের বিভিন্ন জৈব যৌগ তৈরি করে যা উদ্বায়ী ও ধীরে ধীরে বাতাসে মিশে যায়।

রাসায়নিক দ্রব্য‌গুলি পাওয়া যাবে
১) অল ইন্ডিয়া ইনস্টিটিউট অফ হাইজিন অ্যান্ড পাবলিক হেলথ, কলকাতা
(ফোন: ২২৪১-২৮৬০, ২২৪১-৩৮৩১)

২) জিয়োলজিক্যাল সার্ভে অফ ইন্ডিয়া, কলকাতা
(ফোন: ২৩৩৭-৭৭৮৩, ২৩২১-৩৭১৩) (www.aiihph.gov.in)

৩) স্কুল অফ এনভায়রনমেন্টাল স্টাডিজ, যাদবপুর বিশ্ববিদ্যালয়
এখানে ফিল্টার ইউনিট ও রাসায়নিক ট্যাবলেটের জন্য‌ও যোগাযোগ করুন।

(ফোন: ২৪১৪-৬২৩৩,২৪১৪-৬৭৬০) (www.soesju.com)

৪) জিওলিন দ্রবণ দোকানেও পেতে পারেন।
