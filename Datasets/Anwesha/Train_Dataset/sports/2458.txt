সিডনি টেস্টে নেই ইশান্ত, দলে রাহুল, অশ্বিনকে ঘিরে ধোঁয়াশা, দুই স্পিনার খেলানোর ভাবনা বিরাটের 
নিজস্ব প্রতিবেদন : সিডনি টেস্টে দলে ফিরতে মরিয়া রবিচন্দ্রন অশ্বিন। তাই নতুন বছরের প্রথম দিন একাই সিডনির ইনডোরে হাত
ঘুরিয়েছেন দীর্ঘক্ষণ। সিডনিতে অশ্বিনকে খেলানোর জন্য ম্যাচের দিন সকাল পর্যন্ত অপেক্ষা করবেন বিরাট কোহলি। কারণ শেষ টেস্টে রবীন্দ্র জাদেজার সঙ্গে
রবিচন্দ্রন অশ্বিন -দুই স্পিনার খেলানোর ভাবনায় টিম ম্যানেজমেন্ট। বক্সিং ডে টেস্টের আগের দিন ১১ জনের দল ঘোষনা করে দিলেও সিডনি
টেস্টের আগে ১৩ জনের দল ঘোষণা করল ভারত। দলে নেই পেসার ইশান্ত শর্মা। ১৩ জনের দলে ফিরলেন কেএল রাহুল, কুলদীপ
যাদব এবং উমেশ যাদব। - : (), (), , , , , , , , , , , অ্যাডিলেডে প্রথম
টেস্টের চতুর্থ দিনে চোট পেয়েছিলেন অশ্বিন। সেই চোটের কারণে খেলতে পারেননি পারথ এবং মেলবোর্নে। সিরিজের শেষ টেস্টে সিডনিতে ফেরার জন্য
লড়াই চালাচ্ছেন অশ্বিন। নিজেকে ফিট করার মরিয়া চেষ্টা চালাচ্ছেন তিনি। কোহলিও অশ্বিনকে খেলানোর জন্য বৃহস্পতিবার সকাল পর্যন্ত অপেক্ষা করবেন। এ
প্রসঙ্গে ভারত অধিনায়ক বিরাট কোহলি জানান, আমি নিজেও ২০১১ সাল থেকে এই সমস্যায় ভুগছি যে সমস্যা অশ্বিনের। এটা নিয়ে চিন্তার
কিছু নেই। প্রতিপক্ষ ঘায়েল করার জন্য আমাদের কাছে বিকল্প তৈরি আছে। যদিও এসসিজি-র বাইশ গজ কেমন হবে তার ওপরই নির্ভর
করছে সবকিছু। এসসিজি-র পিচ কিউরেটর জাস্টিন গ্রোভস জানিয়েছেন, শুরুতে পেসাররা সুবিধে পেলেও, টেস্ট ম্যাচ গড়ানোর সঙ্গে সঙ্গে স্পিনাররা এখানে সুবিধে
পাবেন। . , .. অশ্বিন যদি একান্তই খেলতে না পারেন সেক্ষেত্রে রবীন্দ্র জাদেজার সঙ্গে কুলদীপ যাদব খেলতে পারে সিডনিতে।
সিডনি টেস্টে নেই রোহিত শর্মাও। মেয়ে হওয়ার পর স্ত্রীর পাশে থাকতে মুম্বই ফিরে এসেছেন রোহিত। সেক্ষেত্রে বৃহস্পতিবার সকালে অশ্বিন ফিট
হলে রোহিত শর্মার পরিবর্তে প্রথম একাদশে চলে আসবেন রবিচন্দ্রন অশ্বিন। তৃতীয় পেসার হিসেবে জশপ্রীত বুমরাহ ও মহম্মদ শামির সঙ্গে খেলবেন
উমেশ যাদব। কারণ অলরাউন্ডার হার্দিক পান্ডিয়া ১৩ জনের দলে নেই।কিন্তু অশ্বিন যদি ফিট না হন সেক্ষেত্রে কুলদীপ যাদব রোহিত শর্মার
পরিবর্তে দলে আসতে পারেন। আরও একটা সম্ভবনা একেবারেই উড়িয়ে দেওয়া যাচ্ছে না। সেটা হল রবীন্দ্র জাদেজার সঙ্গে দ্বিতীয় স্পিনার হিসেবে
হনমু বিহারিকে ব্যবহার করতে পারেন বিরাট। সেক্ষেত্রে রোহিতের জায়গায় ছয় নম্বরে খেলবেন হনুমা বিহারি। আর মায়াঙ্ক আগরয়ালের সঙ্গে তাহলে ওপেন
করতে পারেন কেএল রাহুল। ২-১ এ টেস্ট সিরিজে এগিয়ে টিম ইন্ডিয়া। সিরিজের শেষ টেস্ট ড্র করতে পারলেই প্রথমবার অস্ট্রেলিয়ার মাটি
থেকে টেস্ট সিরিজ জিতে ফিরবে টিম ইন্ডিয়া। সিডনি টেস্টের জন্য ১৩ জনের ভারতীয় দল : বিরাট কোহলি (অধিনায়ক), আজিঙ্কে রাহানে
(সহ অধিনায়ক), কেএল রাহুল, মায়াঙ্ক আগরয়াল, চেতেশ্বর পূজারা, হনুমা বিহারি, ঋষভ পন্থ, রবীন্দ্র জাদেজা, কুলদীপ যাদব, আর অশ্বিন, মহম্মদ শামি,
জশপ্রীত বুমরাহ, উমেশ যাদব। 