স্যার যেখানেই থাকুন কোচিং করুনঃ সচিন 
নিজস্ব প্রতিবেদন : ভারতীয় ক্রিকেটকে 'সচিন' উপহার দিয়েছিলেন যিনি সেই দ্রোণাচার্য কোচ রমাকান্ত আচরেকর বুধবার শেষ নিঃশ্বাস ত্যাগ করেন।
তাঁর মৃত্যুর সঙ্গে সঙ্গেই শেষ হয়ে যায় ভারতীয় ক্রিকেটের একটা অধ্যায়। ক্রিকেটের দ্রোণাচার্যের মৃত্যুতে শোকের ছায়া। বিনোদ কাম্বলি, প্রবীণ আমরে,
সমীর দিঘে, অজিত আগারকর, চন্দ্রনাথ পন্ডিতরা তাঁর হতে তৈরি হলেও বেশিভাগই সচিনের ক্রিকেটগুরু হিসেবেই আচরেকর স্যারকে মনে রেখেছেন। গুরুর প্রয়াণে
প্রিয় ছাত্র সচিন তেন্ডুলকরও আবেগপ্রবণ হয়ে পড়েছেন। টুইটে যে বক্তব্য সচিন তুলে ধরেছেন, তা হল, স্বর্গে ক্রিকেট আজ সমৃদ্ধ হল
আচরেকর স্যারকে পেয়ে। তাঁর অনেক ছাত্রের মতোই আমিও ওঁর কাছে ক্রিকেটের এবিসিডি শিখেছি। আমার জীবনে ওঁর অবদান কোনও শদ্ব দিয়ে
বোধানো যাবে না। তিনি এই ভিতটা তৈরি করে দিয়েছিলেন, আজ আমি যেখানে দাঁড়িয়ে রয়েছি। সঙ্গে সচিন যোগ করেছেন, গত মাসে
আমি স্যারের বাড়ি গিয়েছিলাম , সেখানে স্যারের বেশ কয়েকজন ছাত্রও এসেছিল, দেখা হল কত পুরোনো আলোচনা উঠে এল আড্ডায়। আচরেকর
স্যার আমাদের সোজা ব্যাটে খেলা আর সোজা ভাবে বাঁচতে শিখিয়েছিলেন। আমাদেরকে আপনার জীবনের অংশ করে নেওয়ার জন্য এবং হাতে ধরে
কোচিং করানোর জন্য ধন্যবাদ। খুব ভালো খেলেছেন স্যার, যেখানে গিয়েছেন সেখানে আরও বেশি করে কোচিং করান। 