আইসল্যান্ড ফুটবলারদের নামে এত 'সন' কেন! জেনে নিন নামরহস্য 
শনিবার আর্জেন্তিনাকে থামিয়ে দিল আইসল্যান্ড। লিওনেল মেসি পেনাল্টি নষ্ট করলেন। মাথা নীচু করে মাঠ ছাড়লেন তিনি। নিন্দুকরা নখ দাঁত
বের করলেন। রক্তাক্ত হলেন মহাতারকা। পরের ম্যাচে চোয়াল শক্ত করে নামবেন আর্জেন্তাইন মহাতারকা। পারবেন কি বাঁচাতে দেশকে? এই প্রশ্ন ঘোরাফেরা
করছে ফুটবলমহলে। এই বিষয়ে অন্যান্য খবর মেসির পেনাল্টি থামিয়ে আজ তিনিই বিশ্বসেরা! ফুটবলের বাইরেও রয়েছে তাঁর আরও এক পরিচয় জোরালো
শটে পর্তুগালের জাল কাঁপিয়েছেন! স্প্যানিশ-তারকার শরীরে বাসা বেঁধেছে ভয়ঙ্কর রোগ মেসিকে ছাড়াও ফুটবলমহল আলোড়িত আইসল্যান্ডের গোলকিপার হ্যান্স থর হলডারসনকে নিয়ে।
একসময়ে তিনি ফুটবল ছেড়ে দিতে চেয়েছিলেন। গোলকিপার হওয়ার পাশাপাশি তিনি পরিচালকও বটে। আইসল্যান্ড গোলকিপার নজর কেড়ে নিয়েছেন প্রথম ম্যাচেই। তেমনই
আইসল্যান্ড ফুটবলারদের নাম নজর কেড়েছে। প্রতিটি ফুটবলারের নামের সঙ্গে জুড়ে রয়েছে 'সন' শদ্ব। শনিবার যেমন রাশিয়ায় আইসল্যান্ডের হয়ে খেলতে দেখা
গেল, গানারসসন, সিগুরোসসন, ম্যাগনুসসন প্রমুখকে। এই নাম জন্ম দিয়েছে কৌতূহলের। তাঁদের নাম এমন কেন? এত 'সন'-এর আধিক্য কেন নামে? ঘটনা
হল, আইসল্যান্ডের মানুষজনের বংশনাম বাবার শেষ নাম দিয়ে হয় না। নাম হয় কিছুটা ভিন্ন। ধরা যাক, জন ইনারসসন নামে এক
ব্যক্তির ছেলের প্রথম নাম ওলাফুর। বাবার নাম অনুযায়ী ওলাফুরের শেষ নাম ইনারসসন হওয়ারই কথা। কিন্তু আইসল্যান্ডের মানুষজনের নাম যে একটু
অন্য ধরনের। অন্য দেশের নিয়মের সঙ্গে মেলে না। তাই ওলাফুরের শেষ নাম হবে জনসসন। অর্থাৎ বাবার প্রথম নাম হবে ছেলের
উপাধি। জনসসন নামের অর্থ হল, জনের ছেলে। মেয়েদের ক্ষেত্রে হবে জনসডটির। অর্থাৎ জনের মেয়ে। মেসির পেনাল্টি যিনি বাঁচিয়েছেন তাঁর নাম
হ্যান্স থর হলডরসসন। নাম মাহাত্ম্য থেকে বোঝা যাচ্ছে হ্যান্স থরের বাবার নাম হলডর। ছোট করে বললে হলডরের ছেলেই হলেন শনিবারের
মহাম্যাচে আইসল্যান্ডের ত্রাতা। তবে সব নিয়মেরই তো ব্যতিক্রম থাকে। এই নিয়মের ব্যতিক্রমও রয়েছে। 