সিডনি টেস্টের আগে ধাক্কা ভারতীয় শিবিরে, দেশে ফিরলেন 'বাবা' রোহিত শর্মা 
নিজস্ব প্রতিবেদন : মেলবোর্ন টেস্ট মিডল অর্ডারে তাঁর অপরাজিত ৬৩ রানে ভর করেই প্রথম ৪০০ রানের গণ্ডি টপকেছিল ভারত।
অ্যাডিলেডে প্রথম টেস্টে রান না পেলেও তৃতীয় টেস্টে রানে ফিরেছিলেন তিনি। পারথে চোটের জন্য খেলতে পারেন নি রোহিত শর্মা। এবার
সিডনি টেস্ট থেকেও সরে দাঁড়ালেন হিটম্যান। সিডনিতে সিরিজের চতুর্থ টেস্টে মেলবোর্নের উইনিং কম্বিনেশন ভাঙতে নিশ্চয়ই রাজি ছিলেন না ভারত অধিনায়ক
বিরাট কোহলি। কিন্তু শেষ পর্যন্ত তা বদলাতেই হবে বিরাটকে। কারণ দেশে ফিরেছেন রোহিত শর্মা। রবিবার মেলবোর্নে তৃতীয় টেস্ট জেতার পরেই
দেশের উড়ান ধরেন রোহিত শর্মা। সদ্য বাবা হয়েছেন সুখবরটা শুনেই স্ত্রী রীতিকার পাশে থাকতে দেশে ফেরেন তিনি। তাই ৩ জানুয়ারি
থেকে সিডনিতে শেষ টেস্টে খেলতে পারবেন না রোহিত শর্মা। ৬ নম্বরে তাঁর জায়গায় সিডনিতে দলে আসতে পারেন অল রাউন্ডার হার্দিক
পান্ডিয়া। . . .. ভারতীয় ক্রিকেট বোর্ডও রোহিতের জীবনের নতুন অধ্যায়কে শুভেচ্ছা জানিয়ে টুইট করেছে। সেই সঙ্গে ৮ জানুয়ারি
আবার অস্ট্রেলিয়ায় দলের সঙ্গে যোগ দেবেন তিনি। বোর্ডের তরফে এক বিবৃতিতে সেটাও জানানো হয়েছে। একদিনের দলের তিনি যে সহ অধিনায়ক।
