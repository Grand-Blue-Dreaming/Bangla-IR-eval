মাথার উপর চলে এল পা। রক্তে ভাসল ফুটবল ময়দান 
টানা দু'ম্যাচে জয় পেল ম্যাঞ্চেস্টার সিটি। পেপ গুয়ার্দিওলাকে স্বস্তি দিয়েছে জোড়া জয়। তবে লন্ডনে অ্যাওয়ে ম্যাচে ওয়েস্ট হ্যামের বিরুদ্ধে
খেলতে নেমে রক্তাক্ত হতে হল ম্যান সিটিকে। মাটিতে পড়ে যাওয়া জন স্টোনসের মাথা পাড়িয়ে দিলেন ওয়েস্ট হ্যাম ডিফেন্ডার ওয়েস্টন রেইড।
গতকাল প্রথম সাতে থাকা দলের মধ্যে কেবল মাত্র জয় পেয়েছে ম্যাঞ্চেস্টার সিটি। তবে সেই ম্যাচের সাফল্যে লেগে থাকল আহত হওয়ার
নিশান। রেইড মাড়িয়ে দেওয়ার পর রক্তাক্ত অবস্থায় খানিকক্ষণ শুয়েই ছিলেন জন স্টোনস। তারপর প্রাথমিক চিকিৎসার পর ব্যান্ডেজ বেঁধেই নেমে পড়েন
তিনি। সিটি গতকাল প্রথমার্ধেই ডি ব্রুইন, সিলভা ও গ্যাব্রিয়েল জেসাসের গোলে এগিয়ে গিয়েছিল। দ্বিতীয়ার্ধে আরও একটি গোল দেন ইয়া ইয়া
তোরে। বিরতির আগেই ৩-০ গোলে এগিয়ে থাকা সিটি অ্যাডেড টাইমে আক্রমণের মাত্রা বাড়িয়ে দিয়েছিল। সেই সময়েই ধাক্কায় পড়ে যান স্টোনস।
ওয়েস্ট হ্যামের কিউয়ি ডিফেন্ডার ওয়েস্টন রেইড বলের সঙ্গে সংযোগ ঘটাতে ব্যর্থ হয়ে বুট দিয়ে মাড়িয়ে দেন স্টোনসকে। দেখুন খেলার হাইলাইটস...
