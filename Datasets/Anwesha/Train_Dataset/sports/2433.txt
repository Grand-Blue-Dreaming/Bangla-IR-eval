কাশ্মীর নিয়ে আফ্রিদির মন্তব্য, তারকা ক্রিকেটারকে 'সবক' শেখালেন মিয়াঁদাদ 
পাকিস্তান নিজের চারটে প্রদেশই সামলাতে পারে না, কাশ্মীর সামলাবে কী করে! পাকিস্তানের প্রাক্তন ক্রিকেটার শাহিদ আফ্রিদি এমন বক্তব্য পেশ
করেছিলেন। তার পরে তাঁকে প্রবল ব্যারাকিংয়ের মুখে পড়তে হয়েছিল। পরে অবশ্য ক্ষমাও চান আফ্রিদি। এবার জাভেদ মিয়াঁদাদের তিরস্কার শুনতে হল
'বুমবুম আফ্রিদি'কে। এই বিষয়ে অন্যান্য খবর কাশ্মীর নিয়ে পাক বিরোধী মন্তব্য করে বিপাকে আফ্রিদি, চাইতে হল 'ক্ষমা' কাশ্মীর প্রসঙ্গে আফ্রিদির
করা মন্তব্য নিয়ে প্রতিক্রিয়া জানতে চাওয়া হয়েছিল মিয়াঁদাদের কাছে। একজন ক্রিকেটারের সীমা কতটা, কী বলা উচিত, কী বলা উচিত নয়,
তা নিয়ে আফ্রিদিকে জ্ঞান বিতরণ করলেন মিয়াঁদাদ। পাকিস্তানের প্রাক্তন ক্রিকেটার বলেন, আফ্রিদির এই ব্যাপারে কথা বলার কোনও দরকারই ছিল না।
রাজনৈতিক ও অন্য স্পর্শকাতর বিষয়ে ক্রিকেটারদের কথা বলার প্রয়োজন নেই। খেলা থেকে অবসর নেওয়ার পরে এই ধরনের বিষয় নিয়ে মন্তব্য
করতে পারে কোনও ক্রিকেটার। কিন্তু ক্রিকেটার থাকাকালীন এই ধরনের স্পর্শকাতর বিষয় নিয়ে কথা না বলাই ভাল। যতদিন একজন ক্রিকেটার খেলার
মধ্যে রয়েছেন, ততদিন ক্রিকেটের প্রতিই মনোযোগী হওয়া উচিত। অন্য কোনও বিষয় নিয়ে কথা বলাই উচিত নয়। আফ্রিদির কানে নিশ্চয় পৌঁছেছে
মিয়াঁদাদের কথা। 