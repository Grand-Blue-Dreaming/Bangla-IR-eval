সিডনিতেও সেঞ্চুরি ফেলে এলেন মায়াঙ্ক, হাফ-সেঞ্চুরি পূজারার 
নিজস্ব প্রতিবেদন : এ যেন মেলবোর্নের অ্যাকশন রিপ্লে সিডনিতে। ঝকঝকে ৭৭ রানের ইনিংস খেললেও ফের সেঞ্চুরি হাতছাড়া করলেন মায়াঙ্ক
আগরয়াল। তবে হাফসেঞ্চুরি করলেন চেতেশ্বর পূজারা। ফের ওপেনিংয়ে ব্যর্থ কেএল রাহুল। সিডনি টেস্টে প্রথম দিনের চা পানের বিরতিতে প্রথম ইনিংসে
ভারতের স্কোর ১৭৭২। অভিষেক টেস্টে এমসিজিতে প্রথম ইনিংসে দুরন্ত শুরু করে ৭৬ রান করেছিলেন ওপেনার মায়াঙ্ক আগরয়াল। মেলবোর্নে দ্বিতীয় ইনিংসেও
৪২ করেছিলেন তিনি। মেলবোর্নে যেখানে শেষ করেছিলেন সিডনিতে যেন সেখান থেকেই শুরু করেন মায়াঙ্ক। এদিন অজি বোলারদের রীতিমতো শাসন করেন
কর্নাটকের এই ডান হাতি ওপেনার। নাথান লিঁওকে ছকা হাঁকাতে গিয়ে লং অনে স্টার্কের হাতে ধরা পড়লেন তিনি। ১১২ বলে ৭৭
রানের ইনিংসটি ৭টি চার ও ২টি ছয় দিয়ে সাজানো। আন্তর্জাতিক কেরিয়ারের প্রথম শতরান মাঠে ফেলে এলেন মায়াঙ্ক। শেষ টেস্টে সুযোগ
পেয়েও কাজে লাগাতে পারলেন না কেএল রাহুল। মায়াঙ্ক আগরয়ালের সঙ্গে ওপেন করতে নেমেছিলেন দীর্ঘদিনের বন্ধু রাহুল। কিন্তু ব্যক্তিগত ৯ রানে
হ্যাজেলউডের বলে শন মার্শের হাতে ক্যাচ দিয়ে প্যাভিলিয়নে ফেরেন রাহুল। রাহুল দ্রুত ফিরলেও মেলবোর্নের মতোই সিডনিতে চেতেশ্বর পূজারার সঙ্গে জুটি
গড়েন মায়াঙ্ক আগরয়াল। দ্বিতীয় উইকেটে ১১৬ রানের জুটি গড়েন মায়াঙ্ক-পূজারা। মায়াঙ্ক আউট হলে ভারতের হাল ধরেন অধিনায়ক বিরাট কোহলি এবং
চেতেশ্বর পূজারা। ৬১ রান করে অপরাজিত রয়েছেন পূজারা। সঙ্গে ২৩ রানে ব্যাটিং করছেন বিরাট। সিডনিতে সিরিজের শেষ টেস্টে টস জিতে
প্রথমে ব্যাটিং করার সিদ্ধান্ত নেন ভারত অধিনায়ক বিরাট কোহলি। টেস্ট শুরুর দিন সকালেও ফিটনেস টেস্টে পাস করতে পারলেন না তিনি।
এসসিজিতে প্রথম একাদশে নেই রবি অশ্বিন। দুই স্পিনার খেলানোর ভাবনাতেই ছিল ভারতীয় টিম ম্যানেজমেন্ট। রবীন্দ্র জাদেজার সঙ্গে প্রথম একাদশে জায়গা
করে নিলেন কুলদীপ যাদব। রোহিত শর্মা এই টেস্টে না থাকায় আবার ওপেনিংয়ে সুযোগ চলে আসে রাহুলের সামনে। কিন্তু ওপেনিংয়ে ফের
ব্যর্থ তিনি। হনুমা বিহারি ছয় নম্বরে ব্যাট করতে নামবেন। প্রয়াত দ্রোণাচার্য কোচ রমাকান্ত আচরেকরকে শ্রদ্ধার্ঘ্য জানাতে এদিন ভারতীয় দলের সকলেই
কালো ব্যান্ড পরে মাঠে নেমেছেন। ভারতের পাশাপাশি অস্ট্রেলিয়া দলও কালো ব্যান্ড পরে খেলছে সিডনি টেস্ট। প্রাক্তন অজি ক্রিকেটার বিল ওয়াটসন
প্রয়াত হয়েছেন। অন্যদিকে অস্ট্রেলিয়া দলে প্রথম একাদশে দুটি পরিবর্তন হয়েছে। ওপেনার অ্যারোন ফিঞ্চ নেই। মার্কাস হ্যারিসের সঙ্গে ওপেন করবেন উসমান
খোয়াজা। অন্যদিকে মিচেল মার্শের বদলে দলে এসেছেন পিটার হ্যান্ডসকম্ব। সেই সঙ্গে দলে মার্নাস লাবুসচেঞ্জ। 