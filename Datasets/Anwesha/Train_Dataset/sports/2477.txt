সিডনিতে টস জিতে ব্যাটিং ভারতের, দলে কুলদীপ, শুরুতেই সাজঘরে ফিরলেন রাহুল 
নিজস্ব প্রতিবেদন : শেষ টেস্টে সুযোগ পেয়েও কাজে লাগাতে পারলেন না কেএল রাহুল। মায়াঙ্ক আগরয়ালের সঙ্গে ওপেন করতে নেমেছিলেন
দীর্ঘদিনের বন্ধু রাহুল। কিন্তু ব্যক্তিগত ৯ রানে হ্যাজেলউডের বলে শন মার্শের হাতে ক্যাচ দিয়ে প্যাভিলিয়নে ফিরলেন রাহুল। সিডনিতে সিরিজের শেষ
টেস্টে টস জিতে প্রথমে ব্যাটিং করার সিদ্ধান্ত নেন ভারত অধিনায়ক বিরাট কোহলি। বুধবার অশ্বিনকে নিয়ে দিনভর নাটকের পরেও টেস্ট শুরুর
দিন সকালেও ফিটনেস টেস্টে পাস করতে পারলেন না তিনি। এসসিজিতে প্রথম একাদশে নেই রবি অশ্বিন। দুই স্পিনার খেলানোর ভাবনাতেই ছিল
ভারতীয় টিম ম্যানেজমেন্ট। রবীন্দ্র জাদেজার সঙ্গে প্রথম একাদশে জায়গা করে নিলেন কুলদীপ যাদব। রোহিত শর্মা এই টেস্টে না থাকায় আবার
ওপেনিংয়ে সুযোগ চলে আসে রাহুলের সামনে। কিন্তু ওপেনিংয়ে ফের ব্যর্থ তিনি। হনুমা বিহারি ছয় নম্বরে ব্যাট করতে নামবেন। প্রয়াত দ্রোণাচার্য
কোচ রমাকান্ত আচরেকরকে শ্রদ্ধার্ঘ্য জানাতে এদিন ভারতীয় দলের সকলেই কালো ব্যান্ড পরে মাঠে নেমেছেন। . .. অন্যদিকে অস্ট্রেলিয়া দলে প্রথম
একাদশে দুটি পরিবর্তন হয়েছে। ওপেনার অ্যারোন ফিঞ্চ নেই। মার্কাস হ্যারিসের সঙ্গে ওপেন করবেন উসমান খোয়াজা। অন্যদিকে মিচেল মার্শের বদলে দলে
এসেছেন পিটার হ্যান্ডসকম্ব। সেই সঙ্গে দলে মার্নাস লাবুসচেঞ্জ। 