বৃষ্টিতে আজ আইপিএল ফাইনাল ভেস্তে যেতে পারে। তাহলে কী হবে? 
আজকের বিরাট কোহলি ও যুবরাজ সিংহর দ্বৈরথ ভেস্তে দিতে পারেন বরুণদেব। বেঙ্গালুরুতে আজ সন্ধের দিকে বৃষ্টির পূর্বাভাস রয়েছে। বৃষ্টির
জন্য আজ যদি একটা বলও না-গড়ায় চিন্নাস্বামীতে, তাহলে ভারতীয় ক্রিকেট কন্ট্রোল বোর্ডের নিয়মানুযায়ী সোমবার আবারও ফাইনালের বল গড়াবে। ফাইনালের জন্য
রিজার্ভ ডে রাখা হয়েছে। রবিবার যদি একটা বল গড়ানোর পরে বৃষ্টি নামে এবং আর খেলা না-হয়, সেক্ষেত্রে রবিবার যেখানে ম্যাচ
শেষ হয়েছিল, সেখান থেকেই আবার শুরু হবে সোমবার। অবশ্য রবিবারই খেলা শেষ করার পুরোদস্তুর চেষ্টা করা হবে। এবং সেক্ষেত্রে মধ্যরাত
১২.২৬ পর্যন্ত অপেক্ষা করা হবে। সাড়ে বারোটা নাগাদ ম্যাচ শুরু হলে তা চলবে রাত ১.২০ পর্যন্ত। সেক্ষেত্রে কুড়ি ওভারের ম্যাচ
কমে দাঁড়াবে পাঁচ ওভারের। 