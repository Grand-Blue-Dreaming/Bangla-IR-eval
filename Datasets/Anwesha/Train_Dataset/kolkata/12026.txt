২৪ ঘণ্টা লেটে গন্তব্যে পৌঁছল 'সুপারফাস্ট' রাজধানী! 
নিজস্ব প্রতিবেদন : কুয়াশায় থমকে গেল গতি। শনিবার সকালের ডাউন রাজধানী হাওড়া পৌঁছাল রবিবার সকালে। প্রায় ২৪ ঘণ্টা দেরিতে
গন্তব্যে পৌঁছাল সুপারফাস্ট রাজধানী এক্সপ্রেস। নির্ধারিত সূচি অনুযায়ী ডাউন হাওড়া রাজধানী প্রতিদিন বিকেল ৪টে বেজে ৫৫ মিনিটে নিউ দিল্লি থেকে
ছেড়ে, পরদিন সকাল ৯টা ৫০ মিনিটে হাওড়া পৌঁছায়। সেইমত শুক্রবারের ডাউন রাজধানীরও শনিবার সকালে হাওড়া পৌঁছানোর কথা ছিল। কিন্তু সেই
ট্রেন ২৩ ঘণ্টা দেরিতে রবিবারের সকালে এসে হাওড়া পৌঁছাল। প্রবল ঠান্ডায় গোটা উত্তর ভারত জুড়ে ঘন কুয়াশা। দৃশ্যমানতা নেমে গেছে
অনেক নীচে। এই কারণেই গোটা উত্তর ভারত জুড়ে বিপর্যস্ত রেল পরিষেবা। সূচি বদলে দেরিতে ছাড়ছে ট্রেন। ছাড়ার পরেও গতি কম
থাকার কারণে পথে আরও দেরি হচ্ছে ট্রেনগুলির। তবে এদিন যেন সব রেকর্ড ভেঙে গেল! সুপারফাস্ট ট্রেন পৌঁছল একদিন পর। 