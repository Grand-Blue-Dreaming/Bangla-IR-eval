খাস কলকাতায় ভরদুপুরে যুবতিকে গণধর্ষণ, অভিযুক্তদের মধ্যে ৩ নাবালক 
নিজস্ব প্রতিবেদন : খাস কলকাতায় ফের এক তরুণীকে গণধর্ষণের অভিযোগ উঠল। অভিযোগ, ৬ জন মিলে তারাতলায় পোর্ট ট্রাস্ট কোয়ার্টার
চত্বরে গণধর্ষণ করে ওই তরুণীকে। অভিযুক্ত ৬ জনকেই গ্রেফতার করেছে পুলিস। পুলিস সূত্রে খবর, অভিযুক্ত ৬ জনের মধ্যে তিন জনই
নাবালক। নির্যাতিতা তরুণী জানিয়েছেন, তারাতলার পোর্ট ট্রাস্ট কোয়ার্টার চত্বরে এক আত্মীয়ের বাড়িতে বেড়াতে এসেছিলেন তিনি। শুক্রবার দুপুরে স্থানীয় একটি দোকানে
মাংস কিনতে যান তরুণী। অভিযোগ, সেই সময় একটি ছেলে তাঁকে মাংস পার্সেল করে দেওয়ার অছিলায় তার সঙ্গে যেতে বলে। একটি
পরিত্যক্ত জায়গায় নিয়ে গিয়ে শুরু হয় নির্যাতন। একে একে ঘটনাস্থলে পৌঁছয় আরও ৫ অভিযুক্ত। এরপরই ওই পরিত্যক্ত জায়গায় ওই যুবতিকে
গণধর্ষণ করা হয় বলে অভিযোগ। আত্মীয়ের বাড়িতে ফিরে সবকথা খুলে বলে নির্যাতিতা তরুণী। এরপরই তারাতলা থানায় অভিযোগ দায়ের করা হয়।
অভিযুক্ত ৬ জনকেই গ্রেফতার করেছে পুলিস। অভিযুক্তদের মধ্যে ৩ জন নাবালক বলে জানিয়েছে পুলিস। ঘটনাস্থলে গিয়ে নমুনা জোগাড় করেছে ফরেন্সিক
বিশেষজ্ঞ দলও। 