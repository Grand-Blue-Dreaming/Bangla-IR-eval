দার্জিলিং চিড়িয়াখানায় দুর্নীতিকাণ্ডে ধৃত খোদ তদন্তকারী পুলিস অফিসার 
ঘুষকাণ্ডে এবার ধৃত খোদ দুর্নীতি দমন শাখারই এক ডিএসপি। এক বনকর্তার দুর্নীতির তদন্ত করছিলেন ওই অফিসার। সেখানেই আড়াই লক্ষ
টাকা ঘুষ নিতে গিয়ে গ্রেফতার হন তিনি। গ্রেফতার হয়েছেন ওই বনকর্তাও। ওয়েব ডেস্ক : ঘুষকাণ্ডে এবার ধৃত খোদ দুর্নীতি দমন
শাখারই এক ডিএসপি। এক বনকর্তার দুর্নীতির তদন্ত করছিলেন ওই অফিসার। সেখানেই আড়াই লক্ষ টাকা ঘুষ নিতে গিয়ে গ্রেফতার হন তিনি।
গ্রেফতার হয়েছেন ওই বনকর্তাও। দার্জিলিং চিড়িয়াখানায় দুর্নীতির অভিযোগ গত ১৮ মাস ধরে সাসপেন্ড বনকর্তা অলঙ্কার ঝা। তার বিরুদ্ধে তদন্ত করছিল
দুর্নীতি দমন শাখা। অভিযোগ ওঠে তদন্তকারী অফিসার শুভাশিস চক্ত্রীকে দু বার ঘুষ দিয়েছেন ওই বনকর্তা। এর পর থেকে দুর্নীতি দমন
শাখা নিজেদেরই ওই অফিসারের উপর কড়া নজর রাখতে শুরু করে । তার পরেই গতকাল রাতে একটি হোটেল থেকে হাতে নাতে
দু জনকে গ্রেফতার করে কলকাতা পুলিস। এর আগে ঘুষ নিতে গিয়ে গ্রেফতার হয়েছিলেন পোর্ট চেয়ারম্যান কাহালোঁ। 