সাইবার হানা মোকাবিলায় বৈঠক নবান্নে, নির্দেশিকা জারি কলকাতা পুরসভার 
রাজ্য বিদ্যুত বণ্টন নিগমের একের পর এক কম্পিউটারে সাইবার হানা। মোকাবিলায় জরুরি বৈঠক নবান্নে। জরুরি নির্দেশিকা জারি করল কলকাতা
পুরসভাও। মেয়রের স্ত্রীর ব্যাঙ্ক অ্যাকাউন্টেও সাইবার হানার অভিযোগ। স্টেট ব্যাঙ্ক জানিয়ে দিল, তাদের সিস্টেম সম্পূর্ণ সুরক্ষিত। ওয়েব ডেস্কঃ রাজ্য বিদ্যুত
বণ্টন নিগমের একের পর এক কম্পিউটারে সাইবার হানা। মোকাবিলায় জরুরি বৈঠক নবান্নে। জরুরি নির্দেশিকা জারি করল কলকাতা পুরসভাও। মেয়রের স্ত্রীর
ব্যাঙ্ক অ্যাকাউন্টেও সাইবার হানার অভিযোগ। স্টেট ব্যাঙ্ক জানিয়ে দিল, তাদের সিস্টেম সম্পূর্ণ সুরক্ষিত। সাইবার দস্যু ওয়ানাক্রাইয়ের আক্রমণ রাজ্য বিদ্যুত বণ্টন
নিগমের কম্পিউটার সিস্টেমে। একের পর এক অকেজো করে দিচ্ছে কম্পিউটার। দুই মেদিনীপুর, দক্ষিণ দিনাজপুরের পর আক্রান্ত গোটা ডুয়ার্স। ধূপগুড়ি, বানারহাট,
নাগরাকাটার বিদ্যুত দফতরের কম্পিউটার সিস্টেম আক্রান্ত। দুপুরের পর থেকে বিল জমা দিতে গিয়ে চরম দুর্ভোগে পড়েন গ্রাহকরা। বীরভূমের নলহাটি, সিউড়ি,
মুরারইয়ের বিদ্যুত বণ্টন নিগমের কম্পিউটার সিস্টেমেও কান্নাকাটি। প্রায় ১০টি কম্পিউটার অকেজো করে দিয়েছে র্যানসমওয়্যার ওয়ানাক্রাই। প্রতি ক্ষেত্রেই ৩০০ ডলার মুক্তিপণ
দাবি করা হয়েছে। র্যানসমওয়্যার ওয়ানাক্রাইয়ের হানায় রাজ্য বিদ্যুত বণ্টন নিগমের সিস্টেম আক্রান্ত হওয়ার পরেই নড়েচড়ে বসে নবান্ন। কীভাবে মোকাবিলা করা
যাবে এই সাইবার হানার? সাইবার সেলের অফিসার ও সাইবার বিশেষজ্ঞদের সঙ্গে জরুরি বৈঠক করেন মুখ্যসচিব বাসুদেব বন্দ্যোপাধ্যায়। সরকারি বিভিন্ন দফতরের
কম্পিউটার সিস্টেম আপডেট করার পরামর্শ দিয়েছেন বিশেষজ্ঞরা। উইন্ডোজ এক্স পি সিস্টেম বদলানোর পরামর্শ দিয়েছেন তাঁরা। যে যে কম্পিউটারে সাইবার দস্যু
আক্রমণ করেছে, সেগুলিকে ল্যান থেকে বিচ্ছিন্ন করার পরামর্শও দেওয়া হয়েছে। আগাম সতর্কতা হিসাবে সাইবার বিশেষজ্ঞদের পরামর্শ নেওয়ার কথা বলা হয়েছে।
র্যানসমওয়্যার নিয়ে কলকতা পুরসভাও একটি সার্কুলার জারি করেছে। শুধুমাত্র অফিস নেটওয়ার্ক ব্যবহার করার নির্দেশ দেওয়া হয়েছে। অজানা মেল এবং লিঙ্ক
খুলতে বারণ করা হয়েছে। অজানা কোনও সফটওয়্যার ব্যবহারে নিষেধাজ্ঞা জারি করা হয়েছে। পুরসভার কম্পিউটারের সঙ্গে মোবাইল সংযোগ করতে নিষেধ করা
হয়েছে কর্মীদের। মেয়র শোভন চট্টোপাধ্যায় স্ত্রীর ব্যাঙ্ক অ্যাকাউন্টেও সাইবার হানার অভিযোগ উঠেছে। এ প্রসঙ্গে মোদীর ডিজিটাল ইন্ডিয়াকে কটাক্ষ করেছেন মেয়র।
সাইবার দস্যুর আক্রমণ থেকে বাঁচতে সতর্ক ব্যাঙ্কিং সিস্টেমও। ইতিমধ্যেই সব ব্যাঙ্কের -এর সফটওয়্যার আপডেট করার নির্দেশ দিয়েছে রিজার্ভ ব্যাঙ্ক। এই
পরিপ্রেক্ষিতে স্টেট ব্যাঙ্ক পরিষ্কার জানিয়ে দিল, তাদের অপারেটিং সিস্টেম নিয়মিত আপডেট করা হয়। সফটওয়্যারও আপডেটেড। সাইবার দস্যুর আক্রমণে সন্ত্রস্ত গোটা
দুনিয়া। তার আঁচ এসে পড়েছে খাস রাজ্যেও। সাইবার বিশেষজ্ঞদের কাছে মোকাবিলাই এখন চ্যালেঞ্জ। 