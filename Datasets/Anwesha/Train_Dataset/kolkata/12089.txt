জলবন্দি শহরের ছবি বদলাতে বদ্ধপরিকর যাদবপুর বিশ্ববিদ্যালয় 
নিজস্ব প্রতিবেদনঃ অল্প বৃষ্টিতেই জলবন্দি। শহরের এছবি বদলাতে বদ্ধপরিকর যাদবপুর বিশ্ববিদ্যালয়। পাঁচবছর ধরে চলছে গবেষণা। কিভাবে বৃষ্টির পরিমানের আগাম
আঁচ করে প্রশাসনকে সতর্ক করা যায় তাই নিয়ে বেশ কয়েক ধাপ এগিয়েছে গবেষণা। বেহাল ছবি বদলাতে তৎপর যাদবপুর বিশ্ববিদ্যালয়ের সিভিল
ইঞ্জিনিয়ারিং বিভাগ। কেন সামান্য বৃষ্টিতেই শহরের এমন হাল, তানিয়ে ২০১২ সাল থেকে গবেষণা চালাচ্ছে বিশ্ববিদ্যালয়। কাজ এগিয়ে অনেকটাই। চিহ্নিত করা
গেছে শহুরে বন্যার কারণ। শহরে নিকাশি সমস্যার বেহাল দশা। পুরসভার বিভিন্ন নিকাশি নালার জল ধারণ ক্ষমতার অবনতি। অনুন্নত ভূগর্ভস্থ নোংরা
জল নিকাশি ব্যবস্থা। জল জমার অন্যতম কারণ শহরের জনঘনত্বও। শহরের পাশাপাশি রাজ্যের বন্যা নিয়ন্ত্রণ নিয়েও কাজ করছেন যাদবপুরের গবেষক গোপীনাথ
ভান্ডারি। ইতিমধ্যেই বানিয়ে ফেলেছেন একটি যন্ত্র। নদীর পাড়ে এই যন্ত্র বসালে তা বন্যার অনেক আগেই সতর্ক করবে প্রশাসনকে। শহরের বন্যা
নিয়ন্ত্রণে বিভিন্ন পদ্ধতি ও গবেষণা নিয়ে ডিসেম্বরের ২৯ তারিখ একটি সেমিনারের আয়োজন করেছে যাদবপুর বিশ্ববিদ্যালয়। যেখানে অংশ নেবেন বিভিন্ন দেশের
গবেষকরা। 