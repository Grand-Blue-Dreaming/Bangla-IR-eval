স্কুল খোলার দাবিতে দ্বিবিভক্ত অভিভাবকরা, উত্তেজনা জিডি বিড়লায় 
অবিলম্বে স্কুল খুলতে হবে। শুরু করতে হবে পঠনপাঠন। অভিভাবকদের একাংশের এই দাবিতে ফের উত্তেজনা ছড়িয়ে পড়ল জিডি বিড়লা স্কুল
চত্বরে। কার্যত হাতাহাতি বেঁধে গেল দুপক্ষের অভিভাবকদের মধ্যে। নিজস্ব প্রতিবেদন : অবিলম্বে স্কুল খুলতে হবে। শুরু করতে হবে পঠনপাঠন। অভিভাবকদের
একাংশের এই দাবিতে ফের উত্তেজনা ছড়িয়ে পড়ল জিডি বিড়লা স্কুল চত্বরে। কার্যত হাতাহাতি বেঁধে গেল দুপক্ষের অভিভাবকদের মধ্যে। স্কুল বন্ধ
রাখার সিদ্ধান্ত নিয়ে দ্বিবিভক্ত অভিভাবকরা। অভিভাবকদের একাংশের দাবি, আগে তাদের দাবি মানতে হবে। প্রিন্সিপ্যালকে সরাতে হবে। প্রিন্সিপ্যালকে গ্রেফতারির পরই স্কুল
খুলবে। এই লড়াই পড়ুয়াদের নিরাপত্তার স্বার্থে। অন্যদিকে অভিভাবকদের অপর অংশের দাবি, অবিলম্বে স্কুল খুলতে হবে। এভাবে স্কুল বন্ধ থাকায় ক্ষতি
হচ্ছে পঠনপাঠনের। মানসিক ক্ষতি হচ্ছে পড়ুয়াদের। তাঁদের বক্তব্য, আইন আইনের পথে চলুক। দোষীরা শাস্তি পাক। কিন্তু এরসঙ্গে স্কুল বন্ধ রাখার
সিদ্ধান্ত অযৌক্তিক। মঙ্গলবার স্কুল কর্তৃপক্ষের সঙ্গে বৈঠকে বসেছিল গার্জিয়ান ফোরাম। কিন্তু সেই বৈঠকে কোনও রফাসূত্র মেলেনি। প্রিন্সিপ্যালের গ্রেফতারির দাবিতেই অনড়
ছিলেন আন্দোলনকারী অভিভাবকরা। অন্যদিকে প্রিন্সিপ্যালকে এখনই সরানোর কোনও প্রশ্ন নেই বলে জানিয়েছে জিডি বিড়লা কর্তৃপক্ষ। এই পরিস্থিতিতে বুধবার সন্ধ্যায় ফের
স্কুল কর্তৃপক্ষের সঙ্গে বৈঠকে বসেছেন গার্জিয়ান ফোরামের প্রতিনিধিরা। স্কুলের ভিতর নার্সারির ছাত্রীর যৌন নির্যাতনের ঘটনাকে কেন্দ্র করে গত কয়েকদিন ধরেই
উত্তপ্ত জিডি বিড়লা স্কুল। রবিবার এক নোটিস জারি করে সোমবার থেকে স্কুল বন্ধ রাখার কথা ঘোষণা করে কর্তৃপক্ষ। 