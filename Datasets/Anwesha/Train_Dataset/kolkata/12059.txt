রাজ্যে বিধানসভা নির্বাচন হতে পারে ৮ দফায় 
ওয়েব ডেস্কঃ রাজ্যে বিধানসভা নির্বাচন হতে পারে ৮ দফায়। এমনই খবর নির্বাচন কমিশন সূত্রে। ভোটের সময় কেন্দ্রীয় বাহিনী মোতায়েনে
কড়া ব্যবস্থা নিতে চলেছে কমিশন। প্রতি জেলায় বাহিনী মোতায়েনের জন্য বিশেষ অবজার্ভার নিয়োগের ভাবনা রয়েছে কমিশনের। তাদের হাতেই থাকবে বাহিনী
নিয়োগের ভার। প্রতি বুথে ভোটারদের লাইন পরীক্ষার জন্য রাখা হতে পারে স্পেশাল প্রিসাইডিং অফিসার। বুথের মধ্যে সিসিটিভি রেকর্ডিং বাধাপ্রাপ্ত হলে
দায়ী করা হতে পারে প্রিজাইডিং অফিসারদের। এমনকি দায়িত্ব পালনে ব্যর্থ হলে নেওয়া হতে পারে কঠোরতম ব্যবস্থা। এছাড়াও, এলাকা চেনানো এবং
এরিয়া ডমিনেশনের জন্য নির্বাচনের দেড় মাস আগে থেকে রাজ্যে আনা হতে পারে কেন্দ্রীয় বাহিনী। আগে থেকেই বিভিন্ন এলাকায় পৌছে যাবে
বাহিনী। এছাড়া নির্বাচনের দিনের জন্য আনা হতে পারে পৃথক বাহিনী। সব মিলিয়ে এবারের বিধানসভা নির্বাচন নির্বিঘ্নে সম্পন্ন করতে একগুচ্ছ কড়া
ব্যবস্থা নেওয়ার ভাবনা রয়েছে কেন্দ্রীয় নির্বাচন কমিশনের। 