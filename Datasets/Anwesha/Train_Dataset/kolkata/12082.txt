কেন্দ্রের 'নতুন ভারত'-এর অংশ হতে চায় না রাজ্য! 
কেন্দ্রীয় প্রকল্প নিয়ে ফের কেন্দ্র-রাজ্য সংঘাত। এ রাজ্যে হবে না কেন্দ্রের 'নিউ ইন্ডিয়া' প্রকল্প। যেভাবে রাজ্যের ৫টি জেলাকে পিছিয়ে
পড়া জেলা হিসেবে বাছা হয়েছে, তা মানছে না রাজ্য। প্রকল্পের আওতায় প্রতি জেলায় কেন্দ্রের অফিসার বসানোও মানছে না নবান্ন। নিজস্ব
প্রতিবেদন : কেন্দ্রীয় প্রকল্প নিয়ে ফের কেন্দ্র-রাজ্য সংঘাত। এ রাজ্যে হবে না কেন্দ্রের 'নিউ ইন্ডিয়া' প্রকল্প। যেভাবে রাজ্যের ৫টি জেলাকে
পিছিয়ে পড়া জেলা হিসেবে বাছা হয়েছে, তা মানছে না রাজ্য। প্রকল্পের আওতায় প্রতি জেলায় কেন্দ্রের অফিসার বসানোও মানছে না নবান্ন।
দেশের পিছিয়ে পড়া জেলাগুলিকে উনন্নয়ের মূল স্রোতে আনার লক্ষ্য মোদী সরকারের। ২০২২ সালের মধ্যেই সে কাজ করতে চায় মোদী সরকার।
সেই লক্ষ্যেই কেন্দ্রের 'নিউ ইন্ডিয়া বাই ২০২২' প্রকল্প শুরু হয়েছে। নীতি আয়োগের আওতায় এই প্রকল্পে দেশের মোট ১১৫টি জেলাকে পিছিয়ে
পড়া হিসেবে চিহ্নিত করা হয়েছে। এই তালিকায় রয়েছে রাজ্যের ৫টি জেলা- নদিয়া, বীরভূম, মালদা, মুর্শিদাবাদ এবং দক্ষিণ দিনাজপুর। শিক্ষা, স্বাস্থ্য,
পরিকাঠামো, কৃষি-জলসম্পদে জেলাগুলির হাল নজরে রেখে জেলা বাছাই করা হয়েছে। জেলার মানুষ অর্থনীতির মূলস্রোতে রয়েছে কিনা, কৌশলগত ভাবে তাঁরা কতটা
দক্ষ তা বিচার করে তৈরি হয়েছে এই তালিকা। কেন্দ্রের নজরদারিতে এই জেলাগুলিতে চলবে উন্নয়নের কাজ। নজরদারির জন্য একজন প্রভারী অফিসার
নিয়োগ করবে কেন্দ্র। এ ক্ষেত্রে জেলা প্রশাসনের কাজ দেখভাল করবেন তিনি। কেন্দ্রের এই সিদ্ধান্তেই রীতিমতো ক্ষুধ্ব রাজ্য সরকার। নবান্নের মতে,
যে জেলাগুলিকে বাছা হয়েছে তা নিয়ে আপত্তি রয়েছে রাজ্যের। বিশেষত নদিয়া, বীরভূমকে কোনওভাবেই পিছিয়ে পড়া জেলা মানতে নারাজ রাজ্য। জেলা
প্রশাসনের উপর এভাবে কেন্দ্রের অফিসার বসানোর সিদ্ধান্তকে যুক্তরাষ্ট্রীয় পরিকাঠামোর পরিপন্থী বলে মত রাজ্যের। আর এই ক্ষোভের থেকেই কেন্দ্রের এই প্রকল্পে
কোনওভাবে অংশই নিচ্ছে না রাজ্য। ঠিক হয়েছে, কেন্দ্রের এই প্রস্তাবের কোনও উত্তরই দেবে না নবান্ন। 