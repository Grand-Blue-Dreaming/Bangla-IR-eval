কালীঘাটে রিসাইকেল পদ্ধতিকে কাজে লাগিয়ে ফুলকে অন্য কাজে ব্যবহার করার নির্দেশ আদালতের 
কালীঘাটের ফুল আর ভ্যাটে নয়। ফুল ফেলতে আর এই গতানুগতিক ভাঙা কুলো ব্যবহার করতে পারবেন না মন্দির কর্তৃপক্ষ। ফুলের
যথোপোযুক্ত ব্যবহার করতে হবে। প্রয়োজনে রিসাইকেল পদ্ধতিকে কাজে লাগিয়ে ফুলকে অন্য কাজে ব্যবহার করার নির্দেশ দিল পরিবেশ আদালত। ওয়েব ডেস্কঃ
কালীঘাটের ফুল আর ভ্যাটে নয়। ফুল ফেলতে আর এই গতানুগতিক ভাঙা কুলো ব্যবহার করতে পারবেন না মন্দির কর্তৃপক্ষ। ফুলের যথোপোযুক্ত
ব্যবহার করতে হবে। প্রয়োজনে রিসাইকেল পদ্ধতিকে কাজে লাগিয়ে ফুলকে অন্য কাজে ব্যবহার করার নির্দেশ দিল পরিবেশ আদালত। বিশেষ দিন হলে
তো কথাই নেই। সাধারণ দিনেও কালীঘাটের অগুনতি ফুল এখন পরিবেশবিদদের কপালে ভাঁজ ফেলেছে। আদিগঙ্গা দুষণের মামলায় এবার এই ফুল নিয়েই
চিন্তিত বিচারপতি পিসি রায় ও পিকে মিশ্রের বেঞ্চ। বিচারপতি পিসি রায়ের নির্দেশ, ভ্যাট নয় ফুলকে রিসাইকেল করতে হবে। বিচারপতি পিসি
রায় বলেন, তারাপিঠের ক্ষেত্রে এখন সব ফুলকে রিসাইকেলিং করার ব্যবস্থা করা হয়েছে। কালীঘাট তারাপিঠ থেকে শিক্ষা নিতে পারে। মন্দির কর্তৃপক্ষ
প্রয়োজনে যাদবপুর বিশ্ববিদ্যালয়ের সঙ্গে কথাও বলতে পারেন। মন্দির কর্তৃপক্ষ অবশ্য এখনও এবিষয়ে পরিষ্কার কিছু জানায়নি। তাঁদের বক্তব্য নির্দেশ পেলে অমান্য
করবেন না। 