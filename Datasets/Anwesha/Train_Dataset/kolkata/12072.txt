বিচারব্যবস্থায় কেন্দ্রের হস্তক্ষেপ গণতন্ত্রের পক্ষে বিপজ্জনকঃ মমতা 
নিজস্ব প্রতিবেদনঃ সুপ্রিম কোর্টের ৪ বিচারপতির 'বিদ্রোহ' ঘোষণার পর টুইটারে প্রতিক্রিয়া দিলেন মুখ্যমন্ত্রী মমতা বন্দ্যোপাধ্যায়। তিনি লিখেছেন, সুপ্রিম কোর্টের
যা খবর পাচ্ছি, তাতে আমরা উদ্বেগে রয়েছি। সুপ্রিম কোর্টের ৪ বিচারপতির মত শোনার পর দেশের নাগরিক হিসেবে আমি বিচলিত। কেন্দ্রকে
নিশানা করে মমতা লিখেছেন, বিচারব্যবস্থা ও সংবাদমাধ্যম গণতন্ত্রের স্তম্ভ। বিচারব্যবস্থায় কেন্দ্রীয় সরকারের নির্বিচার হস্তক্ষেপ গণতন্ত্রের পক্ষে বিপজ্জনক। শুক্রবার দিল্লিতে সাংবাদিক
বৈঠকে বসে প্রধান বিচারপতিকে কাঠগড়ায় তোলেন বিচারপতি জে চেমালেশ্বর, বিচারপতি কুরিয়ান জোসেফ, বিচারপতি রঞ্জন গগৈ ও বিচারপতি মদন লকুর। বিচারপতি
চেমালেশ্বর জানিয়েছেন, বিভিন্ন বিষয় নিয়ে দেশের প্রধান বিচারপতি দীপক মিশ্রকে বোঝানোর চেষ্টা করেও ব্যর্থ হন তাঁরা 