আধার কার্ড সংশোধন করাতে গিয়ে আক্রান্ত অভিনেতা লামা, হেনস্থা অভিনেতার স্ত্রীকেও 
ওয়েব ডেস্ক : আধার কার্ড সংশোধন করাতে গিয়ে হেনস্থার শিকার টলিউড অভিনেতার স্ত্রী। প্রতিবাদ করতে গিয়ে আক্রান্ত অভিনেতা লামা।
তাঁর অভিযোগ, কার্ড সংশোধনে দেরি হচ্ছে কেন জানতে চাওয়াতেই তার সঙ্গে বচসা বেঁধে যায় সংস্থার কর্মীদের। এরপরেই তাকে মারধর করা
হয়। তার স্ত্রীকেও শ্লীলতাহানি করা হয় বলে অভিযোগ অভিনেতার।অভিযুক্ত কর্মীকে গ্রেফতার করেছে পুলিস। বাগুইআটির ঘটনা। সকাল দশটা নাগাদ বেসরকারি আধার
কার্ড কেন্দ্রে আধার কার্ড সংশোধন করাতে যান লোপামুদ্রা। ঘণ্টা দুয়েক কেটে যাওয়ার পরেও লাইন না এগোনোয় সংশোধনী কেন্দ্রের সঙ্গে গিয়ে
কথা বলেন সেলুলয়েডের চেনা মুখ লামা। আধার কার্ড সংশোধনে দীর্ঘ বিলম্বের কারণ জানতে চাওয়ায় লামার সঙ্গে বচসা বেধে যায় সংস্থার
কর্মীদের। এরপরেই লামাকে মারধর করা হয় বলে অভিযোগ। লামার স্ত্রীকেও আধার কার্ড সংস্থার কর্মীরা শ্লীলতাহানি করে বলে অভিযোগ। অভিযুক্তের দাবি,
তাকে অশ্রাব্য গালিগালাজ করেন টলিউডের অভিনেতা। তারজেরেই এই ঘটনা ঘটেছে। আধার কার্ড সংস্থার দাবি, তাদের কর্মীদেরই প্রথমে গালিগালাজ করেন অভিনেতা
লামা। 