মল্লিকবাজারে ব্যাবসায়ীকে গুলি করে খুন 
ফের শহরে চলল গুলি। মল্লিকবাজারে দুষ্কৃতীদের ছোঁড়া গুলিতে মৃত্যু হল এক ব্যবসায়ীর। মৃতের নাম নূর মহম্মদ। ঘটনার তদন্ত শুরু
করেছে বেনিয়াপুকুর থানার পুলিস। খুনের সঙ্গে যোগ রয়েছে সন্দেহে আটক করা হয়েছে বন্দরপট্টির দুই বাসিন্দা সফিক ও চেলোকে। ওয়েব ডেস্ক
: ফের শহরে চলল গুলি। মল্লিকবাজারে দুষ্কৃতীদের ছোঁড়া গুলিতে মৃত্যু হল এক ব্যবসায়ীর। মৃতের নাম নূর মহম্মদ। ঘটনার তদন্ত শুরু
করেছে বেনিয়াপুকুর থানার পুলিস। খুনের সঙ্গে যোগ রয়েছে সন্দেহে আটক করা হয়েছে বন্দরপট্টির দুই বাসিন্দা সফিক ও চেলোকে। মল্লিকবাজারে ইমারতি
দ্রব্যের ব্যবসা করতেন নুর মহম্মদের। গতরাতে তাঁকে বাড়ি থেকে ডেকে নিয়ে যাওয়া হয় বলে অভিযোগ। এরপর রাত দেড়টা নাগাদ মল্লিকবাজার
মোড়ে তাঁর উপর এলোপাথাড়ি গুলি চালানো হয়। নুরের ঘাড়ে ও পেটে গুলি লাগে। এরপরই তাঁকে নিয়ে যাওয়া হয় চিত্তরঞ্জন মেডিক্যাল
কলেজ হাসপাতালে। আজ সকালে তাঁর মৃত্যু হয়েছে। এদিকে, খবর পেয়ে ঘটনাস্থলে পৌঁছয় বেনেপুকুর থানার পুলিস। আসেন উচ্চপদস্থ পুলিসকর্তারাও। নিয়ে আসা
হয় ডগ স্কোয়াড। 