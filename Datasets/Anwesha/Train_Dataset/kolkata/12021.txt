আলিপুরে অ্যানাকোন্ডা! সিনেমা নয়, জ্যান্ত 
আলিপুর চিড়িয়াখানা সূত্রে জানা গিয়েছে, জানুয়ারির শেষেই ৪ টে অ্যানাকোন্ডা আসবে চিড়িয়াখানায়। মাদ্রাজ চিড়িয়াখানা থেকে আসবে এই নতুন অতিথিরা।
তাদের আপ্যায়নের জন্য চলছে বিশেষ ব্যবস্থাও। আলিপুর চিড়িয়াখানা থেকে কয়েকটি কিং কোবরার যাচ্ছে মাদ্রাজে, আর তার বিনিময়েই চারটে অ্যানাকোন্ডা লাভ
হবে কলকাতার। নিজস্ব প্রতিনিধিঃ এবার আলিপুরে আসছে অ্যানাকোন্ডা। কি, বিশ্বাস হচ্ছে না তো? হ্যাঁ, অবিশ্বাস্যই বটে, তবে সত্যিও! ২০১৮ সালের
গোড়াতেই আলিপুর চিড়িয়াখানায় আনা হচ্ছে অ্যানাকোন্ডাকে। তাও আবার একটা নয়, চার-চারটে অ্যানাকোন্ডা আসছে কলকাতার আলিপুর চিড়িয়াখানায়। আলিপুর চিড়িয়াখানা সূত্রে জানা
গিয়েছে, জানুয়ারির শেষেই ৪ টে অ্যানাকোন্ডা আসবে চিড়িয়াখানায়। মাদ্রাজ চিড়িয়াখানা থেকে আসবে এই নতুন অতিথিরা। তাদের আপ্যায়নের জন্য চলছে বিশেষ
ব্যবস্থাও। আলিপুর চিড়িয়াখানা থেকে কয়েকটি কিং কোবরার যাচ্ছে মাদ্রাজে, আর তার বিনিময়েই চারটে অ্যানাকোন্ডা লাভ হবে কলকাতার। ইতিমধ্যেই এবিষয়ে অনুমোদন
দিয়েছে সেন্ট্রাল জু অথিরিটি। আলিপুর চিড়িয়াখানায় সাপের ঘরের দিকে আকর্ষণ আট থেকে আশি সকলেরই। কিন্তু গত কয়েক বছরে সেই আকর্ষণে
যেন খামতি পড়েছিল। চিড়িয়াখানার জৌলুস ফিরিয়ে আনার প্রতিশ্রুতি দিয়েছিল কর্তৃপক্ষ। তবে সেই প্রতিশ্রুতি যে এতটা চমকপ্রদ হবে, তা ভাবেননি কেউই।
যদিও অ্যানাকোন্ডাকে কোথায় রাখা হবে, তা নিয়েই এখন চলছে জোর কদমে প্রস্তুতি। টিভিতে কিংবা পর্দায় অ্যানাকোন্ডা পার্ট ওয়ান, টু, থ্রি
কিংবা নানা সিরিজ হয়তো দেখে ফেলেছেন অনেকেই। নিজের চোখে অ্যানাকোন্ডা দর্শনের কথা বঙ্গবাসীর স্বপ্নেও ভাবেনি। কিন্তু এই খবর ছড়িয়ে পড়তেই
এখন দিন গুনতে শুরু করেছে শীতের শহর। 