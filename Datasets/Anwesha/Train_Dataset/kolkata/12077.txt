কলকাতা মেডিক্যাল অগ্নিকাণ্ডের বলি ১, গঠিত হল তদন্ত কমিটি 
নিজস্ব প্রতিবেদনঃ কলকাতা মেডিক্যালে অগ্নিকাণ্ডে মৃত্যু হল এক রোগীর। কালো ধোঁয়ায় প্রবল শ্বাসকষ্ট ও হুড়োহুড়িতেই মৃত্যু হয়েছে ওই ব্যক্তি।
অন্তত এমনটাই দাবি পরিবারের। মৃতের নাম সইফুল ইসলাম। মেডিসিন বিভাগে ভর্তি ছিলেন হুগলির বাসিন্দা সইদুল ইসলাম মল্লিক। গত ৯ দিন
ধরে হাসপাতালে ভর্তি ছিলেন সইদুল। বুধবার সকালে আগুন লাগার পর সউদুলকে হাঁটিয়ে বাইরে বার করেন তাঁর ছেলে। বেশ কিছু ক্ষণ
রাস্তায় পড়ে থাকার পর এমার্জেন্সিতে নিয়ে যাওয়া হলে তাঁর মৃত্যু হয় বলে পরিবারের অভিযোগ। হাসপাতাল থেকে অনেক রোগীকে চাদরে করে
আসতে দেখা যায়। প্রথম অবস্থায় আইসিইউ তে সরিয়ে নিয়ে যাওয়া হয় অনেক রোগীকে। সেখানে স্থান সংকট হওয়ায় খোলা আকাশের নীচে
রাখা হয় কয়েকশো রোগীকে। বুধবার সকাল আটটা নাগাদ আগুন লাগে এইমসিএইচ বিল্ডিংয়ের নীচে ওষুধের কাউন্টারে। মুহূর্তে আগুন ছড়িয়ে পড়তে থাকে।
কালো ধোঁয়ায় আর আতঙ্কে তখন দিশেহারা কলকাতা মেডিক্যাল কলেজ হাসপাতাল। আগুনের উৎস খুঁজে পাওয়ার আগেই রোগী হাসপাতাল থেকে বের করে
আনার হুড়োহুড়ি পড়ে যায়। হাসপাতালের নার্স, স্বাস্থ্যকর্মী, রোগীর আত্মীয়দের তখন প্রধান লক্ষ্য রোগীদের নিরাপদে হাসপাতাল থেকে বের করে আনা। সইফুলের
ছেলেও তাই করেছিলেন। কিন্তু হয়তো বয়স আর রোগের ভারে সেই কষ্ট সহ্য করতে পারলেন না সইফুল। মেডিক্যালের অগ্নিকাণ্ডে ৫ কোটি
টাকার ওষুধ নষ্ট হয়েছে। তবে ওষুধের সমস্যা হবে না বলে আশ্বাস স্বাস্থ্য প্রতিমন্ত্রীর। এছাড়াও মেডিক্যালের অগ্নিকাণ্ডে গড়া হয়েছে পাঁচ সদস্যের
কমিটি। 