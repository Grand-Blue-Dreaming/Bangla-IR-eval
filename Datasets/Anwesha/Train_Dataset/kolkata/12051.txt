ইন্টারনেটে পড়াশোনা করে আত্মঘাতী অভিজাত পরিবারের একাদশ শ্রেণির ছাত্র অর্ক 
বাবা ইন্ডিয়ান ওয়েলের কর্মী, মা স্টেট ব্যাঙ্ক অফ ইন্ডিয়ায় কর্মরত। দিদি আইনজীবী। পাটুলির অভিজাত পরিবারের সন্তান অর্কপ্রভ বসু। পাঠভবনের
একাদশ শ্রেণিতে পড়ত সে। পরিবার সূত্রে জানা গিয়েছে ল্বু হোয়েল গেম খেলে এক বছর আগেও হাতের শিরা কেটে ফেলেছিল অর্কপ্রভ।
পরিবার আঁচ করতে পেরে সঠিক সময়ে তাকে হাসপাতালে নিয়ে যায়। চিকিৎসায় সুস্থ হয়ে ওঠে সে। এরপর থেকে তার কাউন্সেলিং চলছিল।
অর্কপ্রভ পড়াশোনায় খুব একটা মনোযোগী ছিল না বলে জানা গিয়েছে। একাদশ শ্রেণিতেই দুবছর ধরে পড়ছে সে। সেক্ষেত্রেও তার একটা মানসিক
অবসাদ তৈরি হয়। বৃহস্পতিবার সন্ধ্যায় তার বাড়ি ফাঁকা ছিল। অর্ক ছাড়া বাড়িতে ছিলেন শুধুমাত্র তাদের পরিচারিকা। আচমকাই সজোরে একটা কিছু
পড়ে যাওয়ার আওয়াজ শুনতে পান তিনি। বাড়ির ওয়াচম্যানকে ডেকে এনে ঘরের দরজা ভেঙে দেখেন, সিলিং ফ্যানে গলায় ফাঁস লাগিয়ে ঝুলছে
অর্ক। খবর পেয়ে চলে আসেন অর্কের বাবা-মা-দিদি। খবর দেওয়া হয় পুলিসে। পাটুলি থানার পুলিস গিয়ে দেখে, ল্যাপটপে সুইসাইড সংক্রান্ততথ্য সংগ্রহ
করতে একাধিকবার সার্চ করেছিল অর্ক। পুলিস অর্কের মোবাইল ও ল্যাপটপ বাজেয়াপ্ত করেছে। 