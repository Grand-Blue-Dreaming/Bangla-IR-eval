মদন মিত্রের 'হম্বিতম্বিতে' নাম না করে কড়া বার্তা মুখ্যমন্ত্রীর 
বেসরকারি হাসপাতাল নিয়ে যা করার তিনি করবেন। তৃণমূলের কোর কমিটির বৈঠকে সাফ জানিয়ে দিলেন মুখ্যমন্ত্রী মমতা বন্দ্যোপাধ্যায়। নাম না
করে মদন মিত্রের সমালোচনা করলেন তিনি। ওয়েব ডেস্ক : বেসরকারি হাসপাতাল নিয়ে যা করার তিনি করবেন। তৃণমূলের কোর কমিটির বৈঠকে
সাফ জানিয়ে দিলেন মুখ্যমন্ত্রী মমতা বন্দ্যোপাধ্যায়। নাম না করে মদন মিত্রের সমালোচনা করলেন তিনি। মুখ্যমন্ত্রী স্পষ্ট জানিয়ে দিয়েছেন, অন্য কেউ
এ নিয়ে 'হম্বিতম্বি' করবেন না। যা কিছু করার তিনি এবং প্রশাসনই করবে। গত ২৪ ফেব্রুয়ারি, সঞ্জয় রায়ের মৃত্যুর পর ফোনে
অ্যাপোলো কর্তৃপক্ষকে কড়া হুঁশিয়ারি দেন মদন মিত্র। কিন্তু মদনের এই ভুমিকা দলের শীর্ষ নেতৃত্বে ভালভাবে নেয়নি। মদনের থেকে এই ইস্যুতে
দুরত্ব বাড়ান তৃণমূলের নেতারা। পিছিয়ে যান মদন মিত্রও। ডানকুনিতে সঞ্জয় রায়ের বাড়িতে যাওয়ার কথা থাকলেও, যাননি তিনি। এই ইস্যুতে নীরবই
হয়ে গেছেন। মৃতের স্ত্রীর সঙ্গে কথা বলেন অভিষেক বন্দ্যোপাধ্যায়। তৃণমূলের তরফে বুঝিয়ে দেওয়া হয়, মদনের এই ভুমিকা ভাল চোখে দেখছে
না দল। এবার কড়া বার্তা দিলেন খোদ মুখ্যমন্ত্রী। 