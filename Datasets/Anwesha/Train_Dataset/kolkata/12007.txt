এবছরের জয়েন্ট এন্ট্রাস পরীক্ষা হবে ১৭ মে, ফল প্রকাশ ৫ জুন 
বিধানসভা ভোটের কোপ এবার রাজ্য জয়েন্ট এন্ট্রান্স পরীক্ষার ওপর। এবছরের পরীক্ষা হবে ১৭ মে। কিন্তু প্রায় দেড় লক্ষ পরীক্ষার্থীর
পরীক্ষা এই সময়ে নিয়ে কীভাবে ৫ জুনের মধ্যে ফল প্রকাশ করা হবে তা নিয়েই তৈরি হয়েছে সংশয়। ওয়েব ডেস্কঃ বিধানসভা
ভোটের কোপ এবার রাজ্য জয়েন্ট এন্ট্রান্স পরীক্ষার ওপর। এবছরের পরীক্ষা হবে ১৭ মে। কিন্তু প্রায় দেড় লক্ষ পরীক্ষার্থীর পরীক্ষা এই
সময়ে নিয়ে কীভাবে ৫ জুনের মধ্যে ফল প্রকাশ করা হবে তা নিয়েই তৈরি হয়েছে সংশয়। গত বছর রাজ্য জয়েন্ট এন্ট্রান্স
পরীক্ষার দিন স্থির করা হয়েছিল ১৭ই এপ্রিল । কিন্তু লোকসভা ভোটের জন্য তা পিছিয়ে নিয়ে যাওয়া হয় মে মাসের প্রথম
সপ্তাহে। অন্যদিকে সুপ্রিম কোর্টের নির্দেশ ছিল ৫ জুনের মধ্যে ফল প্রকাশ করতে হবে। ফলে রীতিমত হিসসিম খেতে হয় জয়েন্ট এন্ট্রান্স
বোর্ডকে। কিন্তু এবছর অবস্থা আরও সঙ্গীন হতে চলেছে। ২০১৬ সালের ভোটের দিনক্ষন এখনও স্থির হয়নি। তবে এপ্রিল ও মে মাসে
পরীক্ষা হবে তা মোটামুটি পরিষ্কার। আর সেই জন্যই এপ্রিল মাসে পরীক্ষা নেওয়া কার্যত অসম্ভব হয়ে দাঁড়িয়েছে। গোটা বিষয় জানিয়ে উচ্চশিক্ষা
দফতরের মত জানতে চায় বোর্ড। উচ্চশিক্ষা দফতরের মতের ভিত্তিতে সোমবার নিজেদের মধ্যে বৈঠকে বসে বোর্ড। আর সেখানেই স্থির ১৬ই মে
র পরেই পরীক্ষা নেওয়া ঠিক হবে । কারণ ২০১১ সালের বিধানসভা ভোটের ফল বেরিয়েছিল ১১ই মে। মুখ্যমন্ত্রী শপথ নিয়েছিলেন ১৬ই
মে। কিন্তু ১৭ই মে পরীক্ষা নিয়ে তারপরে প্রশ্নের উত্তর আপলোড করা, তার ওপর সাজেশন নেওয়া, তার ভিত্তিতে খাতা পরীক্ষা করা,
তারপর খাতা আপলোড করা সবকিছু কিভাবে ৫ জুনের মধ্যে শেষ করা হবে তা নিয়ে তৈরি হয়েছে সংশয়। ২৫ দিনেরও কম
সময়ে কি সমস্ত প্রক্রিয়া শেষ করা যাবে তা নিয়ে তৈরি হয়েছে প্রশ্ন। যদিও বোর্ড কর্তাদের দাবি, দিনরাত এক করে হলেও
পরীক্ষার ফলে কোনও সমস্যা যাতে না হয় সেদিকে নজর রাখা হবে। কিন্তু তা প্রশ্ন থেকেই যাচ্ছে শিক্ষা আগে না ভোট
আগে। 