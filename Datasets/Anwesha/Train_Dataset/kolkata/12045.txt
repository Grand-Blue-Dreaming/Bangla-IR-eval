দেশকে বাঁচানোর দায়িত্ব নিতে হবে ছাত্রসমাজকেইঃ মমতা বন্দ্যোপাধ্যায় 
কলকাতাঃ সামনে পঞ্চায়েত ভোট, তারপর লোকসভা নির্বাচন। ধর্মান্ধতার রাজনীতি থেকে দেশকে বাঁচানোর দায়িত্ব নিতে হবে ছাত্রসমাজকেই। -র প্রতিষ্ঠা দিবসের
সভা থেকে ডাক মমতা বন্দ্যোপাধ্যায়ের। তোপ দাগলেন বিজেপির বিরুদ্ধেও। বললেন, ২০১৯-র লড়াইয়ে পরিবর্তন হবে বাংলা থেকেই। টার্গেট ফিক্সড..২০১৯। পাখির চোখ
বিজেপি। মোদী হঠাও যুদ্ধের সলতে পাকানো শুরু করে দিয়েছেন মমতা বন্দ্যোপাধ্যায়। রবিবার পটনার পর এদিন কলকাতা। উপলক্ষ -র প্রতিষ্ঠা দিবস।
মেয়ো রোডে ছাত্র যুবদের বিশাল সমাবেশ। আর সেখানেই মোদী বিরোধিতার সুর সপ্তমে চড়ালেন তৃণমূল সুপ্রিমো। দায়িত্ব দিলেন ছাত্র সমাজকে। বেঁধে
দিলেন ডেটলাইন। আধঘণ্টার ভাষণের বেশিটাই বিজেপিকে তুলোধোনা করলেন। কেন্দ্রের বিরুদ্ধে অভিযোগ তুললেন পক্ষপাতিত্বের। তুলে আনলেন বিজেপি-বাম যোগসাজশের কথা। অচ্ছে দিনের
স্লোগানকে সামনে রেখে বিঁধলেন মোদীকে। রবিবারই পটনায় মোদী বিরোধী মহাজোটের সলতে পাকিয়েছেন মমতা। একধাপ এগিয়ে এদিন বাংলা থেকেই সেই লড়াই
শুরুর ডাক দিলেন তৃণমূল সুপ্রিমো। পর পর দুদিন। পটনা থেকে কলকাতা। মমতা বুঝিয়ে দিলেন অল আউট মোদী বিরোধিতার তিনিই এই
মুহুর্তে সেরা বাজি। 