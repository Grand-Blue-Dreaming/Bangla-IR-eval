অবশেষে জট কাটল এয়ারপোর্ট-নিউ গড়িয়া মেট্রোর 
অবশেষে জট কাটল এয়ারপোর্ট-নিউ গড়িয়া মেট্রোর। মহিষবাথান ব্রিজের পাশ দিয়েই তৈরি হবে রেলপথ। এজন্য ভাঙা হবে পাঁচটি বাড়ি। সবুজ
সংকেত দিয়েছে বিধাননগর পুরসভা। ওয়েব ডেস্কঃ অবশেষে জট কাটল এয়ারপোর্ট-নিউ গড়িয়া মেট্রোর। মহিষবাথান ব্রিজের পাশ দিয়েই তৈরি হবে রেলপথ। এজন্য
ভাঙা হবে পাঁচটি বাড়ি। সবুজ সংকেত দিয়েছে বিধাননগর পুরসভা। এয়ারপোর্ট-নিউ গড়িয়া মেট্রো রুটে মহিষবাথান ব্রিজের ঠিক পাশেই পাঁচটি বাড়ি থাকার
জন্য এখান দিয়ে রেল লাইন তৈরি করা যাচ্ছিল না। বাড়িগুলি ভাঙা নিয়ে বারবার মেট্রোর তরফে আর্জি জানিয়েও কোনও ফল হয়নি।
ভোটের আগে রাজ্য সরকারের পক্ষ থেকে জানিয়েও দেওয়া হয়, বাড়ি ভাঙা যাবে না। বিকল্প একটি রাস্তার প্রস্তাবও দেওয়া হয়। সেই
বিকল্প রুটে মেট্রো চালানো কতটা সম্ভব, তা নিয়ে সরকারি সংস্থা রাইটসকে সমীক্ষা করতে দেওয়া হয়। সমীক্ষায় দেখা যায়, পাঁচটি বাড়ি
না ভেঙে মহিষবাথান ব্রিজের সামনে যে পথে রেলপথ তৈরি করতে বলা হয়েছে, তাতে লাইন অনেকটা ঘুরিয়ে দিতে হবে। রেলপথ তৈরির
খরচও পড়বে প্রচুর। পিলার তৈরি করে আঁকাবাঁকাভাবে লাইন পাতার কাজ সমস্যা হয়ে দাঁড়াচ্ছে। নিউটাউন থেকে রাজারহাটের দিকে একটি রাস্তা বন্ধও
করে দিতে হবে। সবকিছু খতিয়ে দেখে ফের আলোচনায় বসে মেট্রো রেল, সরকার ও পুরসভা। দীর্ঘদিন ধরে এই বাড়িগুলো সরানোর জন্য
মহিষবাথান ব্রিজের সামনে থেকে উইপ্রো পর্যন্ত এয়ারপোর্ট-নিউ গড়িয়া রুটের রেলপথ পাতার কাজ করা যায়নি। বাড়ি সরার ফলে সেই কাজ অবশেষে
শুরু করা যাবে। 