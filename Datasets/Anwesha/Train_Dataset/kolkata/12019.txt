নিট-এ প্রশ্নপত্র বিভ্রাট, কেন্দ্রীয় মানবসম্পদ উন্নয়ন মন্ত্রককে চিঠি দিলেন মুখ্যমন্ত্রী 
নিজস্ব প্রতিবেদন : নিট-এর সর্বভারতীয় ডাক্তারি পরীক্ষায় প্রশ্নপত্র বিভ্রাট। সেই ঘটনায় এদিন ক্ষোভ প্রকাশ করলেন মুখ্যমন্ত্রী মমতা বন্দ্যোপাধ্যায়। মুখ্যমন্ত্রী
জানিয়েছেন, সর্বভারতীয় ডাক্তারি পরীক্ষা বিশৃঙ্খলা নিয়ে তিনি নিজে মানবসম্পদ উন্নয়ন মন্ত্রককে চিঠি লিখেছেন। মুখ্যমন্ত্রী জানিয়েছেন, চিঠিতে দোষীদের বিরুদ্ধে ব্যবস্থা নেওয়ার
দাবি করেছেন তিনি। প্রসঙ্গত, রবিবার ছিল নিট-এর সর্বভারতীয় ডাক্তারি পরীক্ষা ছিল। কিন্তু রাজ্যের বহু পরীক্ষাকেন্দ্রে বাংলা ভাষায় লেখা প্রশ্নপত্র পৌঁছয়নি।
পরে পরীক্ষার্থীদের অন্য ভাষার প্রশ্নপত্র অথবা হাতে লেখা প্রশ্নপত্র দেওয়া হয়। প্রশ্নপত্র বিভ্রাটের কারণে হয়রানির শিকার হন পড়ুয়ারা। এই ঘটনায়
সিবিএসই-র ভূমিকা ও ব্যবস্থাপনা প্রশ্নের মুখে পড়ে। উল্লেখ্য, গতবছরই পরীক্ষার্থীদের আবেদনের প্রেক্ষিতে নিট-এ সব ভাষায় অভিন্ন প্রশ্নপত্র করার নির্দেশ দিয়েছিল
সুপ্রিম কোর্ট। তারপরই কেন্দ্রীয় মানবসম্পদ উন্নয়নমন্ত্রী প্রকাশ জাভড়েকর ঘোষণা করেছিলেন, ২০১৮-তে নিজের পছন্দমতো ভাষায় পরীক্ষা দিতে পারবেন সমস্ত পরীক্ষার্থী। 