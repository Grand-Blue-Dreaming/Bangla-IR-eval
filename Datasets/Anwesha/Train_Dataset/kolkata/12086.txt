গড়ফায় একই পরিবারের ৩ জনের আত্মহত্যার চেষ্টা, মৃত ১ 
গড়ফার বাড়িতে মেয়ে ও নাতিকে নিয়ে থাকতেন বাসন্তী বন্দ্যোপাধ্যায়। প্রতিবেশীরা জানাচ্ছেন, শনিবার সন্ধ্যায় তাঁদের সঙ্গে শেষ দেখা হয়। এরপর
থেকে ফ্ল্যাটের দরজা ভিতর থেকে বন্ধ দেখেন তাঁরা। প্রথমে প্রতিবেশীরা ভেবেছিলেন, মেয়ে আরতি ও নাতিকে নিয়ে বেড়াতে গিয়েছেন বাসন্তদেবী। বুধবার
সকাল থেকেই এলাকায় বিকট দুর্গন্ধ বেরোতে থাকে। দুর্গন্ধের উৎস খুঁজে পুলিসে খবর দেন স্থানীয়রা। পুলিস গিয়ে প্রথমে বাসন্তী বন্দ্যোপাধ্যায়ের ফ্ল্যাটের
দরজা ভাঙার চেষ্টা করে। পরে জানলার ফাঁক দিয়ে দেখতে পান, মেঝেতে পড়ে রয়েছে তাঁর দেহ। পাশেই পড়েছিল মেয়ে ও নাতি।
ফ্ল্যাটের দরজা ভেঙে বাসন্তদেবীর নিথর দেহ উদ্ধার করে পুলিস। আশঙ্কাজনক অবস্থায় আরতি ও তাঁর ছেলেকে উদ্ধার করে হাসপাতালে ভর্তি করানো
হয়েছে। প্রাথমিকভাবে মনে করা হচ্ছে মানসিক অবসাদ থেকে আত্মহত্যার চেষ্টা করেছেন তিন জন। তবে আপাত স্বচ্ছল পরিবারে ঠিক কী কারণে
মানসিক অবসাদ, তা এখনও স্পষ্ট নয়। পুলিস প্রতিবেশী ও অন্যান্য আত্মীয়দের সঙ্গে কথা বলছে। 