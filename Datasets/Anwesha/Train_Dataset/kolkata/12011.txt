কফি হাউসে ধূমপান নিয়ে বচসায় গ্রাহককে মারধরের অভিযোগ কর্মীর বিরুদ্ধে 
রবিবার সন্ধে ছটা নাগাদ বন্ধুবান্ধবদের সঙ্গে কফি হাউসে আড্ডা দিচ্ছিলেন দ্বৈপায়ন কুন্ডু। আড্ডার মাঝে চলছিল ধূমপান। তখন বারণ করেন
কফি হাউসের এক কর্মী। অভিযোগ, ওই কর্মীর কথায় পাত্তা দেননি দ্বৈপায়ন কুন্ডু। দুজনের মধ্যে শুরু হয় বচসা। অভিযোগ, বচসা চলাকালীন
নগদরক্ষণাবেক্ষণ বিভাগ থেকে উঠে আসেন আর এক কর্মী। এবং দ্বৈপায়নবাবুকে মারধর করেন। দুপক্ষের বচসা সামাল দেন কফি হাউসের বাকি গ্রাহকরা।
ধস্তাধস্তির চোটে ভেঙে যায় দ্বৈপায়ন কুন্ডুর চশমা। আঘাত লাগে চোখে। তাঁকে নিয়ে যাওয়া হয় মেডিক্যাল কলেজ হাসপাতালে। তবে চোট গুরুতর
নয়, প্রাথমিক চিকিৎসার পর ছেড়ে দেওয়া হয় দ্বৈপায়ন কুন্ডুকে। অভিযুক্ত কর্মীর কথায়, সিগারেটের ধোঁয়ায় সমস্যা হচ্ছিল। তাই অন্য টেবিলে গিয়ে
বসতে বলি। তিনি না শুনে উল্টোপাল্টা বলতে শুরু করেন। কফি হাউস কর্তৃপক্ষের বক্তব্য, 'আগামীকাল বৈঠক ডাকা হয়েছে। দোষী প্রমাণিত হলে
ব্যবস্থা নেওয়া হবে। 