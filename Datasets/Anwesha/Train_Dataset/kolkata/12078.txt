নেতাজিকে নিয়ে অশ্লীল পোস্ট, গ্রেফতার 'তারকাটা' অ্যাডমিন 
নিজস্ব প্রতিবেদনঃ নেতাজি সুভাষচন্দ্র বসুর ছবি দিয়ে অশ্লীল পোস্ট করার অভিযোগে 'স্পেসিফায়েড তারকাটা' নামে একটি ফেসবুক পেজের অ্যাডমিনকে গ্রেফতার
করল কলকাতা পুলিস। ধৃত মণিময় আইচ দক্ষিণ কলকাতার একটি কলেজে পদার্থবিদ্যার তৃতীয় বর্ষের ছাত্র। গড়িয়া স্টেশনের কাছে একটি মেসে থাকত
মেদিনীপুরের বাসিন্দা মণিময়। একটি ওয়েব সিরিজে নেতাজির ভূমিকায় অভিনয় করছেন রাজকুমার রাও। তাঁর ছবি দিয়ে অশ্লীল মন্তব্য করে পোস্ট করে
। ওই পোস্টটি নিয়ে সোশ্যাল মিডিয়ায় প্রতিবাদের ঝড় ওঠে। পেজটির বিরুদ্ধে সই সংগ্রহও শুরু হয়। এটাই প্রথম নয়, এর আগে
অশ্লীল ও বিকৃত পোস্ট করেছে ওই পেজটি। কলকাতা পুলিসের ফেসবুক পেজ থেকে জানা গিয়েছে, বছর দুই আগে ফেসবুকে 'স্পেসিফায়েড তারকাটা'
নামে পেজ খোলা হয়েছিল। প্রথমে ব্যঙ্গচিত্র পোস্ট করা হত। ফলোয়ারের সংখ্যা বাড়ার সঙ্গে সঙ্গে অশ্লীলতার সীমা ছাড়াতে থাকে ওই পেজটি।
তবে কারা ওই পেজটির অ্যাডমিন, তার খোঁজ মিলছিল না। পুলিসে জানিয়েছে, নামে 'তারকাটা' তবে সাইবার দুনিয়ার খুঁটিনাটি সম্পর্কে জানেন মণিময়।
শেষপর্যন্ত ধরা পড়েন তিনি। আপাতত কলকাতা পুলিসের হেফাজতে রয়েছেন মণিময় আইচ। তাঁর মোবাইল ফোন ও পেনড্রাইভ বাজেয়াপ্ত করা হয়েছে। বিভিন্ন
মহলে প্রশ্ন উঠছে, নেতাজিকে নিয়ে এমন পোস্ট কীভাবে করতে পারলেন এক শিক্ষিত যুবক? 