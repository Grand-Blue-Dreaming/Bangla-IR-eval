সাংবাদিক গৌরী লঙ্কেশ খুনের প্রতিবাদে পথে নামলেন মুখ্যমন্ত্রী 
ওয়েব ডেস্ক : বেঙ্গালুরুতে সাংবাদিক খুনের প্রতিবাদে গোটা দেশের সঙ্গে সামিল হল কলকাতাও। পথে নামলেন মুখ্যমন্ত্রী মমতা বন্দ্যোপাধ্যায়ও। আজ
সন্ধ্যায় কলকাতা প্রেস ক্লাবের উদ্যোগে মোমবাতি মিছিলের আয়োজন করা হয়। অংশ নেন সাংবাদিকরা। পা মেলান মুখ্যমন্ত্রী। প্রেস ক্লাব থেকে গান্ধী
মূর্তি, পার্ক স্ট্রিট, ধর্মতলা হয়ে আবার গান্ধী মূর্তিতে এসে শেষ হয় মিছিল। নিহত সাংবাদিক গৌরী লঙ্কেশের নানা লেখায় ছিল কট্টর
হিন্দুত্ববাদের বিরোধিতা। তাঁর খুনে গেরুয়া শিবিরের দিকে আঙুল তুলছে বিরোধীরা। এদিকে এই হত্যাকাণ্ডের কড়া নিন্দা করে মুখ্যমন্ত্রী মমতা বন্দ্যোপাধ্যায়ের মন্তব্য,
সাংবাদিক গৌরী লঙ্কেশের তীক্ষ্ণ লেখনি অনেকেরই অপছন্দ ছিল। সেকারণেই সম্ভবত টার্গেট হলেন এই বিশিষ্ট সাংবাদিক। 