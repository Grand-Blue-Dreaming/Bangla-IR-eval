মামলা করতে গিয়ে আইনজীবীরাই আক্রান্ত হচ্ছেন কলকাতা হাইকোর্টে 
কোনওদিন কর্মবিরতি। কোনওদিন এজলাস বয়কট। বার অ্যাসোসিয়েশনের তুঘলকি সিদ্ধান্তে কলকাতা হাইকোর্টে চরম অচলাবস্থা। মামলা করতে গিয়ে এবার হেনস্থার শিকার
হলেন আইনজীবীরা। আইনজীবীদের একাংশের বিরুদ্ধে গালিগালাজ, হুমকির অভিযোগ ওঠল। প্রধান বিচারপতিকে লিখিত অভিযোগ জানাচ্ছেন আক্রান্ত আইনজীবীরা। ছদিন ধরে বিচারপতি গিরীশ
গুপ্তের এজলাস বয়কট চলছে। দূরদূরান্ত থেকে এসে ফিরে যাচ্ছেন মামলাকারীরা। আইনজীবীদের অনুপস্থিতিতে কোনও মামলাকারী নিজেই সওয়াল করছেন। এজলাস বয়কট নিয়ে
এবার আইনজীবী মহল দ্বিধাবিভক্ত। বুধবার বারের সিদ্ধান্তের বিরোধিতা করে মামলা করতে যান কয়েকজন আইনজীবী। বিচারপতি গিরীশ গুপ্তের এজলাসের বাইরে আসতেই
বারের আইনজীবীদের একাংশ ঘিরে ধরেন তাঁদের। শুরু হয় বচসা। বারের আইনজীবীরা ওই আইনজীবীকে জিজ্ঞাসা করেন, বারের সিদ্ধান্তের বিরোধিতা করে কেন
মামলা করতে গিয়েছেন? উত্তরে ওই আইনজীবী বলেন, দীর্ঘদিন ধরে এটা চলতে পারে না। তাই মামলা। দূরদূরান্ত থেকে মামলাকারীরা এসে বারবার
ফিরে যাচ্ছেন। কাদের স্বার্থে বার? বারের আইনজীবীদের একাংশের হুঁশিয়ারি, বারের সিদ্ধান্ত মানতেই হবে। 