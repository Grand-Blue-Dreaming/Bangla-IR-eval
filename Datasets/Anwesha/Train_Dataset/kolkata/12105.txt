তীব্র অপরাধ মনস্কতা রয়েছে পার্থর মধ্যে, ধারণা পাভলভের মনোরোগ বিশেষজ্ঞদের 
শেক্সপীয়র সরণির পার্থ দে'র মধ্যে রয়েছে তীব্র অপরাধ মনস্কতা। তাঁকে একঝলক দেখে এমনটাই ধারনা পাভলভ হাসপাতালের মনোরোগ বিশেষজ্ঞরা। আজ
পার্থ দে কে দেখতে যান তিন মনোরোগ বিশেষজ্ঞ। পার্থ দে তাঁদের জানিয়েছেন মনোরোগীদের সঙ্গে তিনি থাকবেন না। তাঁকে যেন মাদার
হাউসে নিয়ে যাওয়া হয়। পাভলভ হাসপাতালে সূত্রে খবর পরবর্তী চিকিৎসার জন্য পার্থ দে-কে -এর ইন্সস্টিটিউট অফ সাইক্রিয়াট্রিতে রেফার করা হবে।
ব্যুরোঃ শেক্সপীয়র সরণির পার্থ দে'র মধ্যে রয়েছে তীব্র অপরাধ মনস্কতা। তাঁকে একঝলক দেখে এমনটাই ধারনা পাভলভ হাসপাতালের মনোরোগ বিশেষজ্ঞরা। আজ
পার্থ দে কে দেখতে যান তিন মনোরোগ বিশেষজ্ঞ। পার্থ দে তাঁদের জানিয়েছেন মনোরোগীদের সঙ্গে তিনি থাকবেন না। তাঁকে যেন মাদার
হাউসে নিয়ে যাওয়া হয়। পাভলভ হাসপাতালে সূত্রে খবর পরবর্তী চিকিৎসার জন্য পার্থ দে-কে -এর ইন্সস্টিটিউট অফ সাইক্রিয়াট্রিতে রেফার করা হবে।
বাবা ছিলেন বেঙ্গালুরুর একটি ব্রিটিশ সংস্থার ডিরেক্টর। ছেলে পার্থ সেন্ট জেভিয়ার্স স্কুলের ছাত্র। পরে বিটেক ইঞ্জিনিয়ার। এরপর তথ্যপ্রযুক্তি সংস্থায় কর্মসূত্রে
বিদেশে চলে যান তিনি। দুহাজার পাঁচে মায়ের মৃত্যু। তার ঠিক দুবছর পর চাকরি ছেড়ে দেন পার্থ। ডন বস্কো স্কুলের মিউজিক
টিচারের চাকরি ছেড়ে দেন তাঁর বোনও। বাবার সঙ্গে রবিনসন স্ট্রিটের বাড়িতে থাকতে শুরু করেন বোন ও দাদা। তিনজনই বাড়ি থেকে
খুব একটা বেরোতেন না। পার্থ'র দাবি, বুধবার রাতে তিনি তখন বই পড়ছিলেন। পোড়া গন্ধ পেয়ে তাঁর মনে হয় করিডরের টিউবে
থেকে গন্ধটা আসছে। টিউব নিভিয়ে দেন তিনি। তারপরও গন্ধ বেরোতে থাকে। আচমকাই তিনি দেখতে পান, অরবিন্দ দে'র ঘর থেকে ধোঁয়া
বেরোচ্ছে। রাতে দমকল কর্মীরা গিয়ে দেহ উদ্ধার করে। পাওয়া যায় অরবিন্দ দে'র লেখা সুইসাইড নোট। তাতে লেখা রয়েছে আমি স্বেচ্ছায়
এ পৃথিবী ছেড়ে চলে যাচ্ছি। আমার মৃত্যুর জন্য কেউ দায়ী নয়। ৭৭বছর বয়স হয়েছে, পার্থ আমি চললাম। ভগবান সকলের ভাল
করুন। তোমাকে ভালবাসি। ভালবাসি...ভালবাসি...ভালবাসি... পুলিসের সন্দেহ, কেরোসিন ঢেলে গায়ে আগুন দিয়েছিলেন অরবিন্দ দে। বাথরুম থেকে উদ্ধার হয়েছে একটি কেরোসিন তেলের
বোতলও। শেক্সপিয়ার সরণি থানায় পার্থকে ডেকে নিয়ে জিজ্ঞাসাবাদ শুরু করে পুলিস। ওসির মনে হয়, মানসিকভাবে বিপর্যস্ত পার্থ। কিছুটা আশঙ্কা থেকেই
পার্থকে বাড়িতে ফিরিয়ে দেওয়ার পাশাপাশি রবিনসন রোডের বাড়িতে পুলিসকর্মীও মোতায়েন করা হয়। রাতে ঘুমোননি পার্থ। বারবার ওপর নীচ করেছেন। সকালে
পার্থকে থানায় নিয়ে এসে জিজ্ঞাসাবাদ শুরু করেন ওসি এবং ডিসি সাউথ। পুলিস অফিসারদের মনে হয়, পার্থ কোনও কিছু চাপা দেওয়ার
চেষ্টা করছেন। পার্থ তাঁদের জানান, তিনি ঈশ্বরের কাছে সব কিছু কনফেস করতে চান। সেই মতো তাঁকে নিয়ে যাওয়া হয় মাদার
হাউসে। সেখানে পুলিস বন্ধুত্বপূর্ণ আচরণ শুরু করতেই বেড়িয়ে আসে গোটা ঘটনা। পার্থকে নিয়ে রবিনসন রোডের বাড়িতে যান পুলিস অফিসারেরা। ঘরের
মধ্যে ছোট খাট। খাটের মধ্যে শোয়ানো রয়েছে কঙ্কাল। গায়ে কম্বল চাপা দেওয়া। পাশে ঘিরে রয়েছে অসংখ্য টেডি বেয়ার, শুকনো খাবার।
মেঝেতে পড়ে দু-দুটি কুকুরের কঙ্কাল। সেখানে রাখা কেক এবং প্যাস্ট্রি। ঘরের মধ্যে কুড়িহাজার আধ্যাত্মিক বই। কঙ্কালের পাশে রাখা মোমবাতি-ধূপকাঠি। নিয়মিত
প্ল্যানচেট করতেন। বারোটি কম্পিউটার দিয়ে বানিয়ে ফেলেছিলেন প্ল্যানচেটের কন্ট্রোল রুম। ঘরের প্রত্যেকটি কোণে মিউজিক সিস্টেমে বাজছে আধ্যাত্মিক গুরু জয়েস মেয়ারের
বাণী। আধা ভৌতিক শদ্ব। ঘরে মিলেছে প্রচুর বাদ্যযন্ত্র। পুলিস পার্থ দে'র ডায়েরি থেকে জানতে পেরেছে, ছোট থেকে পার্থ মনে করতেন
তিনি সমস্যায় রয়েছেন। ডায়েরিতেও তিনি লিখেছিলেন, তিন নম্বর রবিনসন স্ট্রিট একদিন স্বর্গের বাগান হবে, এখন নরক। 