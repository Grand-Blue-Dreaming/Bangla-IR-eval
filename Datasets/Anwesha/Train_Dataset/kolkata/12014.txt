ফের বদলি আমলা, এবার কোপে সুন্দরবন উন্নয়ন দফতরের সচিব 
ফের বদলি আমলা। উন্নয়নের কাজে বাধা দিচ্ছেন, এই অভিযোগে সুন্দরবন উন্নয়ন দফতরের সচিব পদ থেকে বদলি করা হল করা
হল আইএএস অফিসার নন্দিনী চক্ত্রীকে। গত চার বছরে এ নিয়ে চার বার বদলি হল তাঁর। ওয়েব ডেস্কঃ ফের বদলি আমলা।
উন্নয়নের কাজে বাধা দিচ্ছেন, এই অভিযোগে সুন্দরবন উন্নয়ন দফতরের সচিব পদ থেকে বদলি করা হল করা হল আইএএস অফিসার নন্দিনী
চক্ত্রীকে। গত চার বছরে এ নিয়ে চার বার বদলি হল তাঁর। এবার সুন্দরবন উন্নয়ন দফতরের সচিব পদ থেকেও সরানো হল
নন্দিনী চক্ত্রীকে। তাঁর বিরুদ্ধে উন্নয়নের কাজে বাধা দেওয়ার অভিযোগ উঠেছে। মঙ্গলবার নবান্নে এসে নন্দিনীর বিরুদ্ধে একাধিক অভিযোগ জানান সুন্দরবন উন্নয়ন
দফতরের মন্ত্রী মন্টুরাম পাখিরা। কী তাঁর অভিযোগ? সুন্দরবনের বিভিন্ন এলাকায় রাস্তা তৈরির টাকা আটকে দিয়েছেন নন্দিনী। গোসাবায় সরকারি ভবন তৈরির
টাকা ঠিকাদারদের দেওয়া হয়নি। ম্যানগ্রোভ প্ল্যান্টেশনেও বাধা দিয়েছেন এই আমলা। তিনটি ক্ষেত্রেই নয়ছয়ের অভিযোগ তুলে টাকা পেমেন্ট আটকে দেন নন্দিনী
ক্ষমতায় আসার পর পাহাড়, জঙ্গলমহলের মতো সুন্দরবনের উন্নয়নেও জোর দিয়েছেন মমতা বন্দ্যোপাধ্যায়। সুন্দরবনের পর্যটন পরিকাঠামো উন্নয়নের উপর বিশেষ গুরুত্ব দিয়েছেন
মুখ্যমন্ত্রী। কিন্তু কাজে বিশেষ অগ্রগতি না হওয়ায় রীতিমতো ক্ষুধ্ব ছিলেন তিনি। মন্ত্রিসভার শেষ বৈঠকে দফতরের মন্ত্রী মন্টুরাম পাখিরাকে নিজের ক্ষোভের
কথা জানান। মন্টুরাম পাখিরা উন্নয়ন না হওয়ার জন্য কাঠগড়ায় তোলেন দফতরের সচিবকে। তার পরেই বুধবার নন্দিনী চক্ত্রীকে এই পদ থেকে
সরিয়ে দেওয়া হয়। এর আগে কর্ত্রী এবং তথ্য সংস্কৃতি দফতরের সচিব থাকার সময় মুখ্যমন্ত্রীর খুবই ঘনিষ্ঠ ছিলেন এই আইএএস অফিসার।
কিন্তু বারবার অভিযোগ ওঠায় তাঁকে সরিয়ে দেওয়া হয় অপেক্ষাকৃত কম গুরুত্বপূর্ণ পদে। গত চার বছরে চতুর্থ বারের জন্য বদলি হয়ে
এবার প্রেসিডেন্সি রেঞ্জের কমিশনার হলেন নন্দিনী। 