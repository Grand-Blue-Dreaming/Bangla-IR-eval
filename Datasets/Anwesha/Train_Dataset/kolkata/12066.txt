মদন মিত্রকে পুলিসি নজরদারিতে গৃহবন্দি হয়ে থাকার নির্দেশ আদালতের 
জামিন মামলা নিষ্পতি না হওয়া পর্যন্ত গৃহবন্দি হয়েই থাকতে হবে রাজ্যের মন্ত্রী মদন মিত্রকে। আপাতত গৃহবন্দি মদন মিত্র। পুলিসি
নজরদারিতে থাকবেন তিনি। জামিন নিয়ে নিম্ন আদালতের নির্দেশের কড়া সমালোচনা করলেন বিচারপতি জয়মাল্য বাগচি। ওয়েব ডেস্কঃ মদন মামলায় নজিরবিহীন নির্দেশ
কলকাতা হাইকোর্টের। আপাতত পুলিসি নজরদারিতে গৃহবন্দি থাকবেন মন্ত্রী। আজ এমনই নির্দেশ দিল বিচারপতি জয়মাল্য বাগচী ও মির দারা শিকোর ডিভিশন
বেঞ্চ। নিম্ন আদালতের মন্ত্রীর জামিন মঞ্জুরের রায়ের কড়া সমালোচনা করেছেন দুই বিচারপতি। তাঁদের পর্যবেক্ষণ, হাইকোর্টে মন্ত্রীর জামিন খারিজ ও নিম্ন
আদালতে জামিন মঞ্জুরের মধ্যবর্তী সময়কালে পরিস্থিতির কোনও পরিবর্তন হয়নি। তাঁদের প্রশ্ন, এরপর কী করে একদিনের শুনানিতেই জামিন মঞ্জুর করা হল
মদন মিত্রের? নিম্ন আদালতের রায়ের যৌক্তিকতা নিয়েও এদিন প্রশ্ন তুলেছে জয়মাল্য বাগচী ও মির দারা শিকোর ডিভিশন বেঞ্চ। মামলার পরবর্তী
শুনানি ১৭ নভেম্বর। তার আগে পর্যন্ত, শুধুমাত্র চিকিৎসা ও ডাকলেই বাড়ির বাইরে বেরোতে পারবেন মন্ত্রী। সারদা মামলায় মদন মিত্রর জামিনের
বিরোধিতায করে কলকাতা হাইকোর্টে আবেদন করে সিবিআই। কুড়ি পাতার আবেদনে বলা হয়েছে, নিম্ন আদালতে সিবিআইয়ের বক্তব্য না শুনেই একতরফা শুনানি
হয়েছে। 