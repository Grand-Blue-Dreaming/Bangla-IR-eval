জলের দামে জল 
পুজো দেখতে এসে খুব ক্লান্ত হয়ে পরেছেন, ব্যাগের মধ্যে থেকে জলের বোতলটা বের করে দেখলেন সেটাও খালি, পুজোর স্টল
গুলো থেকে এক লিটার জলের বোতল ১৫ টাকার বদলে ৫ টাকা ভর্তুকি দিয়ে ২০ টাকায় কিনতে হচ্ছে, সব সমস্যার সমাধান
এক তুড়িতেই। হাতের কাছেই পেয়ে যাবেন এটিএম। জলের এটিএম। মেশিনে ফেলুন ২টাকার কয়েন আর পেয়ে যান জল। এখানেই শেষ নয়।
তৃষ্ণা যদি খুব বেশি হয়, গলা শুকিয়ে কাঠ, পেয়ে যাবেন ঠাণ্ডা জল। শুধু গলা ভেজাতে রয়েছে সাধারণ জলও। 'দিদি'র স্বপ্ন
কলকাতা লন্ডন হবে। সেনাপতিরা ম্যাজিক না দেখিয়ে যাবেন কোথায়? মন্ত্রী সুব্রত মুখার্জি এই কারণেই সামনের সারিতে। জনসুনামিতে যখন গোটা কলকাতা
ভাসছে, তখন মন্ত্রী মশাই কিনা জল দিয়ে জীবন বাচাচ্ছেন। যা দেখে পাবলিক বলছে, 'আহা, বেশ বেশ'। 