এত ভাল ফল হবে আশা করিনি 
ওয়েব ডেস্কঃ বাবা অসুস্থ অবস্থায় বেসরকারি হাপাতালে ভর্তি। রেজাল্ট জানার সঙ্গে সঙ্গেই বাবা দেখতে চেয়েছেন মনিরুলকে। উচ্চ মাধ্যমিকে কৃতী
ছাত্র প্রথমে বিশ্বাসই করতে পারেননি তিনি সেকেন্ড হয়েছেন। মাধ্যমিকে মেধা তালিকায় জায়গা না পেয়ে নরেন্দ্রপুর রামকৃষ্ণ মিশনের ছাত্র শেখ মণিরুলের
মন খারাপ ছিল। তবে উচ্চমাধ্যমিকে এত ভাল ফল করবে সেটা ভাবতেও পারেনি মণিরুল। ফলপ্রকাশের পর দারুণ খুশী সে। ৪৮৭ নম্বর
পেয়ে উচ্চমাধ্যমিকে চতুর্থ স্থান দখল করেছেন আমিনুল আহসান। ভবিষ্যতে ডাক্তার হওয়ার স্বপ্ন নিয়ে এগোচ্ছেন এই কৃতী পড়ুয়া। উচ্চমাধ্যমিকের এই সাফল্যই
তাঁকে স্বপ্নপূরণের পথে আরও এগিয়ে নিয়ে যাবে বলে আশা প্রকাশ করেছেন তিনি। আমিনুল দক্ষিণ দিনাজপুরের বংশীহারি হাইস্কুলের ছাত্র। উচ্চমাধ্যমিকে ষষ্ঠ
স্থান পেয়ে উচ্ছ্বসিত দীপায়ন বিশ্বাস। বর্ধমানের পাঁচগাছি মনোহরবেহেল বিবেকানন্দ বিদ্যায়তনের এই ছাত্র জানিয়েছেন, ফল ভাল হবে এটা তাঁর আশা ছিল।
তবে এতটা ভাল, নিজেও আশা করেননি তিনি। মেয়েদের মধ্যে প্রথম হুগলির রিখায়া ভুক্ত। মেধাতালিকায় প্রথম দশের মধ্যে অষ্টম স্থান পেয়েছে
আরামবাগ গার্লস হাইস্কুলের এই ছাত্রী। এত ভালো ফলে উচ্ছসিত রিখায়। সাফল্যের এই শুরু। এখনও অনেক পথ বাকি। একথাই বলছেন উচ্চমাধ্যমিকে
ষষ্ঠ, সঞ্জয়কৃষ্ণ সাহা। ভাল ফলের আশা থাকলেও, এক্কেবারে প্রথম দশে উঠে আসাটা তাঁর নিজের ভাবনাতেও ছিল না। এই সাফল্যই তাঁর
এগিয়ে যাওয়ার প্রেরণা বলে জানিয়েছেন শিলিগুড়ি বয়েজ হাইস্কুলের এই কৃতী ছাত্র। 