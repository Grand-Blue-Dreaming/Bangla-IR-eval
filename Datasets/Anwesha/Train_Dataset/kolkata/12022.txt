বিজেপির দফতরে দেখানো স্টিং অপারেশনের ভিডিওতে তৃণমূলের কয়েকজন নেতামন্ত্রীকে দেখা গেল টাকা নিতে 
ওয়েব ডেস্ক প্রথম দফার ভোটের আর মাত্র তিন সপ্তাহ বাকি। শাসক-বিরোধী সব দলই নেমে পড়েছে প্রচারে। পাঁচদিনের সফরে উত্তরবঙ্গে
রয়েছেন মুখ্যমন্ত্রী। শুরু করে দিয়েছেন ভোটের প্রচার। মাঠে নেমে পড়েছেন বিরোধী দলনেতা সূর্যকান্ত মিশ্রও। বামেদের পথ্রী তালিকা ঘোষণার পর আজই
প্রথম নিজের কেন্দ্র নারায়ণগড়ে গেলেন তিনি। প্রচার পর্বের মধ্যেই বাম-কংগ্রেস জোট নিয়ে সাধারণ মানুষ থেকে শুরু করে রাজনৈতিক মহলে চলছে
নানা আলাপ-আলোচনা। জোট হবে কোন ফর্মুলায়? কে কটি আসনে প্রতিদ্বন্দ্বিতা করবে? এখনও চলছে টানাপোড়েন। কংগ্রেসের পথ্রী তালিকা চূড়ান্ত করতে আজই
দিল্লি গিয়েছেন অধীর চৌধুরী। তবে, এসবের মধ্যেই বিজেপির দফতরে দেখানো একটি স্টিং অপারেশনের ভিডিও আজ চাঞ্চল্য ফেলে দিয়েছে। তৃণমূলের কয়েকজন
নেতামন্ত্রীর বিরুদ্ধে ঘুষ নেওয়ার অভিযোগ রয়েছে বিজেপির দেখানো ওই ভিডিওতে। যদিও সব অভিযোগ অস্বীকার করেছে তৃণমূল কংগ্রেস। এই স্টিং অপারেশন
চব্বিশ ঘণ্টা করেনি। এর ফুটেজও খতিয়ে দেখেনি চব্বিশ ঘণ্টা। 