'অসুস্থতা'র জন্যই রানি রাসমণির সভায় গরহাজির, 'সাফাই' শুভ্রাংশু শিবিরের 
রানি রাসমণি রোডে তৃণমূল যুব কংগ্রেসের সভায় দেখা মেলেনি মুকুল পুত্র শুভ্রাংশু রায়ের।বাবার বিরুদ্ধে মুখ খুলতে হবে, সেই 'আশঙ্কাতে'ই
কি তৃণমূলের সভায় গরহাজির ছিলেন বীজপুরের বিধায়ক? সোমবারের সভার পর থেকে এমন জল্পনাই শুরু হয়েছে রাজনৈতিক মহলে। আর সেই জল্পনায়
ঘৃতাহুতি দিলেন কি খোদ মুকুল পুত্রই? নিজস্ব প্রতিনিধি : রানি রাসমণি রোডে তৃণমূল যুব কংগ্রেসের সভায় দেখা মেলেনি মুকুল পুত্র
শুভ্রাংশু রায়ের।বাবার বিরুদ্ধে মুখ খুলতে হবে, সেই 'আশঙ্কাতে'ই কি তৃণমূলের সভায় গরহাজির ছিলেন বীজপুরের বিধায়ক? সোমবারের সভার পর থেকে এমন
জল্পনাই শুরু হয়েছে রাজনৈতিক মহলে। আর সেই জল্পনায় ঘৃতাহুতি দিলেন কি খোদ মুকুল পুত্রই? সোমবারের সভায় কেন হাজির ছিলেন না
শুভ্রাংশু রায়? এমনই প্রশ্নের জবাবে বীজপুরের বিধায়কের ঘনিষ্ঠ বৃত্তের তরফ থেকে জানানো হয়েছে, শুভ্রাংশু রায় খুব অসুস্থ। সেই কারণেই তিনি
আজকের সভায় হাজির হতে পারেননি। এমনকী, তাঁর হায়দরাবাদ যাওয়ার কথা থাকলেও, অসুস্থতার কারণেই তা বাতিল করেছেন। কিন্তু, যতই অসুস্থতার জন্য
রানি রাসমণি রোডের সভায় শুভ্রাংশু গরহাজির থাকুন না কেন, দলের পাশেই তিনি ছিলেন এবং থাকবেন বলেও জানানো হয়েছে। প্রসঙ্গত, মুকুল
রায়ের বিজেপিতে যোগদানের পর নিজেকে 'তৃণমূলের অনুগত সৈনিক' বলে বার বার দাবি করেছেন শুভ্রাংশু রায়। শুধু তাই নয়, বাবা পদ্ম
শিবিরে যোগ দিলেও, তিনি মমতা বন্দ্যোপাধ্যায়ের নেতৃত্বেই কাজ করতে চান বলেও জানিয়েছেন। এ হেন শুভ্রাংশু রায়ের যুব-র সভায় আচমকা গরহাজিরায়
বিভিন্ন প্রশ্ন উঠছে রাজনৈতিক মহলে। পাশাপাশি সোমবারের সভায় অনুপস্থিতির কারণ হিসেবে শুভ্রাংশুর এই অসুস্থতার তত্ত্বকে 'সাফাই' হিসেবেই দেখেছেন রাজনীতির কারবারীদেরদের
একাংশ। 