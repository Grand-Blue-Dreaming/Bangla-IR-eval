বৃষ্টি থেমে গেলেও জলের তলায় কলকাতা, শহরবাসীর ক্ষোভে সাফাই খুঁজছেন মেয়র 
টানা বৃষ্টি নেই। তাও কেন কলকাতার বিভিন্ন প্রান্তে জমে আছে জল? মেয়রের সাফাই বিভিন্ন ব্যারেজ থেকে ছাড়া জল গঙ্গা
দিয়ে ঢুকে পড়েই নাকি ভাসিয়েছে ওইসব এলাকা। গতকাল সারারাত পুরভবনেই কাটালেন মেয়র। নবান্নে রাত জেগে বন্যা পরিস্থিতির তদারকি করলেন মুখ্যমন্ত্রী।
থেমে থাকেননি মেয়র শোভন চট্টোপাধ্যায়ও। তিনিও রবিবার রাতে থেকে গেলেন পুরভবনে। মেয়র পারিষদ এবং পুর দফতরের আধিকারিকদের সঙ্গে বৈঠক করলেন।
আর সেই বৈঠকের পরই শহরের জমে থাকা জল নিয়ে মেয়রের যুক্তি, ব্যারেজের ছাড়া জল গঙ্গা দিয়ে ঢুকেই এই সমস্যা। রবিবারও
শহরের বিভিন্ন প্রান্তে জমে ছিল জল। । বাগুইআটির বিস্তীর্ণ এলাকা জলমগ্ন। মুকুন্দপুরেও জমে আছে জল। 