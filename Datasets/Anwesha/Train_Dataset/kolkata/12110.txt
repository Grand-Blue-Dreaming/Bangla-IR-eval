বিনিয়োগে বাধা দিলে দলকেও রেয়াত নয়, বিশ্ববঙ্গ শিল্প সম্মেলনে বার্তা মমতার 
নিজস্ব প্রতিবেদনঃ 'রাজ্যে বিনিয়োগে কোনও বাধা মানব না। বিনিয়োগে বাধা দিলে দলকেও রেয়াত করি না।' বিশ্ববঙ্গ শিল্প সম্মেলনের প্রথম
দিন এমনই বার্তা দিলেন পশ্চিমবঙ্গের মুখ্যমন্ত্রী মমতা বন্দ্যোপাধ্যায়। আরও পড়ুনঃ 'মমতা দিদির বাংলাকে এখন স্বীকৃতি দিচ্ছে বিশ্ব': মিত্তল শিল্পক্ষেত্রে বিনিয়োগকারীদের
আস্থা অর্জনে মুখ্যমন্ত্রীর বার্তা, 'রাজ্যে শিল্পের অনুকূল পরিবেশ রয়েছে। বেঙ্গল মিনস বিজনেস, আর বিজনেস বানে মজবুতি। বাংলা অত্যন্ত শিল্পবান্ধব রাজ্য।
যখন দেখি আমার রাজ্যে কোনও শিল্পপতি কাজে বাধা পাচ্ছেন, তখন আমার খারাপ লাগে। আমরা এই রাজ্যে কোনও বেআইনি কাজ বরদাস্ত
করব না। কোথাও কোনও অসুবিধা হলে আমার সঙ্গে কথা বলুন। এখানে কোনও বাধা নেই, পক্ষপাত নেই। ' শিল্পপতিদের মুখ্যমন্ত্রী আমন্ত্রণ
জানিয়ে বলেন, 'বাংলাকে নিজের বাড়ি ভাবুন। আপনারা বাংলায় আসুন।' আরও পড়ুনঃ 'ওয়েস্ট বেঙ্গল আজ বেস্ট বেঙ্গল' মুখ্যমন্ত্রী মমতা বন্দ্যোপাধ্যায় আরও
বলেন, 'সব বাধা দূর করে বাংলা এখন ১ নম্বরে। ক্ষুদ্র মাঝারি শিল্পে, ইস্পাতক্ষেত্রে বাংলা প্রথমস্থানে। শিল্পায়নে পাশে রয়েছে রাজ্যের যুবসমাজ।
পরিকাঠামোর বিপুল বিনিয়োগ হয়েছে।' তিনি আরও বলেন, 'গত ৬ বছরে রাজ্যে ৮১ লক্ষ কর্মসংস্থান হয়েছে। রাজ্য বিনিয়োগ হলে কর্মসংস্থান আরও
বাড়বে। রাজ্যে বিনিয়োগে দেশের বড় অংশ উপকৃত হবে। শিক্ষা ও সামাজিক ক্ষেত্রে আমরাই অগ্রণী।' এক ঝাঁক শিল্পপতির মাঝে দাঁড়িয়ে দৃঢ়
কণ্ঠে মুখ্যমন্ত্রীর ঘোষণা, 'আপনারা পাশে থাকুন। অদূর ভবিষ্যতে বাংলা সব ক্ষেত্রেই পয়লা নম্বর হবে।' প্রসঙ্গত, এদিনের বিশ্ববঙ্গ সম্মেলনে উপস্থিত ছিলেন
চিন, থাইল্যান্ড, দক্ষিণ কোরিয়া জার্মানি, ইতালি, পোল্যান্ডের প্রতিনিধিরা। 