তেল কোম্পানির এই কৌশলেই আরও সস্তা হতে পারে পেট্রল-ডিজেলের দাম 
নিজস্ব প্রতিবেদনঃ আন্তর্জাতিক বাজারে অপরিশোধিত তেলের দাম কিছুটা বেড়েছে। এর জন্য বৃহস্পতিবার পেট্রল-ডিজেলের দামে কোনও পরিবর্তন হয়নি। যদিও পেট্রপণ্য
সংস্থাগুলির কাছে এমন একটি 'কৌশল' রয়েছে, যা ব্যবহার করলেই পেট্রল-ডিজেলের দাম একধাক্কায় কমতে পারে এক থেকে দু'টাকা। গত অক্টোবর থেকে
আন্তর্জাতিক বাজারে অপরিশোধিত তেলের দাম প্রায় ৩৭ থেকে ৪০ শতাংশ কমেছে। কিন্তু ভারতে এই দু'মাসে পেট্রল-ডিজেলের দাম কমেছে ১৭-১৮ শতাংশ।
এর কারণ, তেল সংস্থাগুলি তাদের মার্কেটিং মার্জিনের উপর এক টাকা ছাড় দিচ্ছিল। এবার সেই ছাড় বন্ধ হতে পারে। এর পরও
অপরিশোধিত তেলের দাম কিছুটা কমলে ভারতে পেট্রল-ডিজেলের দাম কমতে পারে অন্তত এক থেকে দু'টাকা। কিন্তু এর জন্য মার্কেটিং মার্জিন উপর
ছাড় তেল কোম্পানিগুলিকে বজায় রাখতে হবে। তাহলেই কম দামে মিলতে পারে পেট্রল-ডিজেল। এদিকে টানা বেশ কয়েকদিন ধরে পেট্রলের দাম কমার
পর এবার দাম এক জায়গায় স্থির রয়েছে। ইন্ডিয়ান ওয়েলের ওয়েবসাইট অনুযায়ী, বৃহস্পতিবার কলকাতায় পেট্রলের দাম বুধবারের মতোই ৭০.৭৮ টাকা রয়েছে।
দিল্লিতে ৬৮.৬৫ টাকা, মুম্বইতে ৭৪.৩০ টাকা, চেন্নাইতে ৭১.২২ টাকায় পেট্রল পাওয়া যাচ্ছে। ডিজেলের দামও একই জায়গায় স্থির রয়েছে। বৃহস্পতিবার কলকাতায়
ডিজেলের দর ৬৪.৬৮ টাকা। দিল্লিতে ৬২.৬৬ টাকা, মুম্বইতে ৬৫.৫৬ টাকা, চেন্নাইতে ৬৬.১৪ টাকায় ডিজেল পাওয়া যাচ্ছে। 