উর্জিত প্যাটেলের পদত্যাগ নিয়ে 'গোপন কথা' শেয়ার করলেন প্রধানমন্ত্রী 
অভিযোগ ওঠে, লোকসভা নির্বাচনের আগে দেশের অর্থনীতি চাঙ্গা করতে রিজার্ভ ব্যাঙ্কের উপর ক্রমাগত চাপ তৈরি করে কেন্দ্র। নগদের ঘাটতি
মেটাতে শীর্ষ ব্যাঙ্কের কোষাগারের অর্থ ব্যাঙ্ক নয় এমন প্রতিষ্ঠানগুলোকে সাহায্য করার আর্জি জানায় কেন্দ্র নিজস্ব প্রতিবেদনঃ এই প্রথম রিজার্ভ ব্যাঙ্কের
প্রাক্তন গভর্নর উর্জিত প্যাটেলের ইস্তফা বিষয়ে মুখ খুললেন প্রধানমন্ত্রী নরেন্দ্র মোদী। সংবাদ সংস্থা এএনআই-কে দেওয়া একান্ত সাক্ষাৎকারে প্রধানমন্ত্রী বলেন, ব্যক্তিগত
কারণে পদত্যাগ করেছেন উর্জিত প্যাটেল। এর পিছনে কোনও রাজনৈতিক অভিসন্ধি নেই। উল্লেখ্য, গত ১০ ডিসেম্বর রিজার্ভ ব্যাঙ্কের গভর্নর থেকে আকষ্মিকভাবেই
পদত্যাগ করেন উর্জিত প্যাটেল। যদিও, রিজার্ভ ব্যাঙ্ক এবং কেন্দ্রের টানাপোড়েনে তাঁর পদত্যাগ বিষয়ে জল্পনা আগেই তৈরি হয়েছিল। রিজার্ভ ব্যাঙ্কের ডেপুটি
গভর্নর বিরল আচার্যের প্রকাশ্যে কেন্দ্রের বিরুদ্ধে সমালোচনায় বিতর্কের সূত্রপাত হয়। তিনি দাবি করেছিলেন, কেন্দ্র যে ভাবে স্বশাসিত প্রতিষ্ঠানের উপর হস্তক্ষেপ
করছে, তাতে আর্থিক বিপর্যয়ের মুখে পড়বে দেশ। অভিযোগ ওঠে, লোকসভা নির্বাচনের আগে দেশের অর্থনীতি চাঙ্গা করতে রিজার্ভ ব্যাঙ্কের উপর ক্রমাগত
চাপ তৈরি করে কেন্দ্র। নগদের ঘাটতি মেটাতে শীর্ষ ব্যাঙ্কের কোষাগারের অর্থ ব্যাঙ্ক নয় এমন প্রতিষ্ঠানগুলোকে সাহায্য করার আর্জি জানায় কেন্দ্র।
পাশাপাশি, অনাদায়ী ঋণে জর্জরিত রাষ্ট্রয়াত্ত ব্যাঙ্কগুলির উপর ঋণনীতি শিথিল করারও আর্জি জানানো হয়। কিন্তু কেন্দ্রের কোনও প্রস্তাবে কর্ণপাত করেনি শীর্ষব্যাঙ্ক।
তাদের যুক্তি দেশের আর্থিক নিরাপত্তা কথা ভেবেই কঠোর সিদ্ধান্তের পথেই চলবে রিজার্ভ ব্যাঙ্ক। কেন্দ্রের চাপে পড়েই শেষমেশ পদত্যাগ করেন উর্জিত
প্যাটেল, এমনটাই দাবি বিরোধীদের। কিন্তু এ দিন প্রধানমন্ত্রী স্পষ্ট জানিয়ে দেন, উর্জিতের পদত্যাগের পিছনে রাজনৈতিক অভিসন্ধি নেই। তিনি বলেন, গভর্নর
নিজেই পদত্যাগের কথা বলেন। এই প্রথম আপনাদের বলছি, তিনি প্রায় ৬-৭ মাসে আগে তাঁর এই ইচ্ছার কথা জানিয়েছিলেন। এমনকি লিখিত
আকারে তাঁর প্রস্তাব রাখেন। ব্যক্তিগত কারণেই তিনি ইস্তফা দিয়েছেন। পাশাপাশি কংগ্রেসের জমানাকে কাঠগড়ায় দাঁড় করিয়ে প্রধানমন্ত্রী অভিযোগ করেন, ইউপিএ সরকারের
আমলে মেয়াদ সম্পূর্ণ না করেই পদত্যাগ করেছেন রিজার্ভ ব্যাঙ্কের গভর্নরা। উর্জিত প্যাটেলের প্রশংসা করে মোদী বলেন, গভর্নর হিসাবে অনেক ভাল
কাজ করেছেন তিনি। উল্লেখ্য, প্রাক্তন গভর্নর প্যাটলেও তাঁর ছোট্ট ইস্তফাপত্রে জানিয়েছিলেন, ব্যক্তিগত কারণেই পদত্যাগ করছেন তিনি। 