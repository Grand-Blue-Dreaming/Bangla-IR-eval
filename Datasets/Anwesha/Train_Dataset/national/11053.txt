'সাত দিন সময় দিলাম, ভবঘুরে গরুদের গো সংরক্ষণ কেন্দ্রে ঢোকান', জেলা শাসকদের নির্দেশ আদিত্যনাথের 
নিজস্ব প্রতিবেদনঃ ঘরের গরু-ছাগল রাস্তায় ছেড়ে দিলে কড়া শাস্তি। সাফ জানিয়ে দিলেন উত্তরপ্রদেশের মুখ্যমন্ত্রী যোগী আদিত্যনাথ। এনিয়ে রাজ্যের জেলা
শাসকদের কড়া নির্দেশও দিলেন মুখ্যমন্ত্রী। বুধবার রাতে রাজ্যের জেলা শাসকদের সঙ্গে এক ভিডিও কনফারেন্স করেন যোগী আদিত্যনাথ। সেখানে তিনি জেলা
শাসকদের বলেন, রাজ্যেক কৃষক ও সাধারণ মানুষ যাতে ভবঘুরে পশুদের নিয়ে কোনও সমস্যায় পড়েন তা নিশ্চিত করতে হবে। আগামী ১০
জানুয়ারির মধ্যে ওইসব পশুকে গো সংরক্ষণ কেন্দ্রে পাঠাতে হবে। মুখ্যমন্ত্রী বলেন, যারা তাদের বাড়ির পোষা পশু রাস্তায় ছেড়ে দেবেন তাদের
বিরুদ্ধে কড়া ব্যবস্থা নেওয়া হবে। এদের মোটা টাকা জরিমানা করা হবে। গো সংরক্ষণ কেন্দ্র স্থাপনের জন্য রাজ্যে ব্যবসায়ী, জন প্রতিনিধিদের
সাহায্য নেওয়া হবে। উল্লেখ্য, রাজ্য গো হত্যা ইতিমধ্যেই নিষিদ্ধ হয়েছে। গোরু ব্যবসাও বন্ধ। এদিকে রাজ্যের চাষিরা অভিযোগ করেছেন, ভবঘুরে পশুদের
জন্য মাঠের ফসল নষ্ট হচ্ছে। এনিয়ে তারা রাস্তায় নেমে বিক্ষোভও দেখিয়েছেন চাষিরা। প্রসঙ্গত, গত কয়েক সপ্তাহে আলিগড় ও ফৈজাবাদ জেলার
কয়েকটি গ্রামের চাষিরা এলাকার ভবঘুরে গরু-ছাগল ধরে এনে স্কুলে তালা দিয়ে রাখেন। ফলে স্কুলের পড়াশোনা লাঠে ওঠে। তাদের দাবি যতক্ষণ
না সরকার এনিয়ে ব্যবস্থা না নেয় ততক্ষণ তাদের প্রতিবাদ চলবে। তার পরেই মুখ্যমন্ত্রীর ওই ঘোষণা। 