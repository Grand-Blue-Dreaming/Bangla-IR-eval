অশ্লীল ভিডিওর গ্রুপে গৃহবধূকে টেনে এনে মুখ পোড়াল বাংলার ছেলে 
হোয়াটস অ্যাপে অশ্লীল ভিডিও চালাচালির জন্য ঘটা করে গ্রুপ খোলা হয়েছিল। সেখানে অনুমতি না নিয়ে এক গৃহবধূকে সংযুক্ত করার
অপরাধে মুম্বই থেকে গ্রেফতার হলো বংলার এক কাঠমিস্ত্রি, মুস্তাক আলি শেখকে। গত বৃহস্পতিবার ২৪ বছর বয়েসি মুস্তাক আলিকে আইটি আইনের
৬৭ ও ৬৭(ক) ধারায় একজন মহিলার সম্মানহানির অভিযোগে গ্রেফতার করেছে মুম্বইয়ের মাতুঙ্গা থানার পুলিশ। মুস্তাক কর্মসূত্রে এখন মুম্বইয়ে থাকে। এক
সর্বভারতীয় সংমাধ্যমের সূত্রে জানা গিয়েছে, গত সেপ্টেম্বরে 'ট্রিপল এক্স' নামক একটি গ্রুপে এক মহিলাকে সংযুক্ত করা হয়। তিনি প্রথমে ভেবেছিলেন,
এটি কোনও মস্করা। কিন্তু অশ্লীল ভিডিও ও ছবির বন্যা বইতে শুরু করলে তিনি ঘটনা বুঝতে পারেন। সঙ্গে সঙ্গেই তিনি পুলিশের
দ্বারস্থ হন। এই বিষয়ে অন্যান্য খবর নেশার নাম 'হোয়াটসঅ্যাপ'! শেষ লগ্নে বিয়েই ভেস্তে গেল মেয়ের পুলিশকে তিনি জানান, মুস্তাক ছাড়া
আরও ১২ জন ছিল ওই গ্রুপে, যাদের কাউকেই তিনি চেনেন না। তদন্তে নেমে পুলিশ ধারাভি থেকে মুস্তাককে গ্রেফতার করেছে। সোশ্যাল
মিডিয়ায় ছবি ও তথ্য শেয়ারের বিষয়ে যে সতর্কতা জরুরি, এই পদক্ষেপ সেই শিক্ষা দেবে বলেই মনে করছেন তদন্তকারী অফিসাররা। 