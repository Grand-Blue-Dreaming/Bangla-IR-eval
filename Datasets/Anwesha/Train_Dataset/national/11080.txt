বছরের প্রথম দিনে কত শিশুর জন্ম নিল দেশে, চিনকে হারিয়ে রেকর্ড ভারতের 
দেশের জনসংখ্যা বাড়ছে। আর এই বৃদ্ধিতে ১৩০ কোটির ভারত টেক্কা দিচ্ছে চিনকেও। এমনই রিপোর্ট প্রকাশ করেছে ইউনিসেফ। মঙ্গলবার ইউনিসেফের
পক্ষে দেওয়া হিসেবে ভারত বছরের প্রথম দিনে ৬৯ হাজার ৯৪৪ নবজাতককে স্বাগত জানিয়েছে। এই সংখ্যাটা চিনের ক্ষেত্রে ৪৪ হাজার ৯৪০।
ইউনিসেফের ওই রিপোর্টে বলা হয়েছে এই তালিকায় তিন নম্বরে রয়েছে নাইজেরিয়া। সেদেশে বছরের প্রথম দিনে শিশু জন্মের সংখ্যা ২৫ হাজার
৬৮৫। সংবাদসংস্থা পিটিআই-এর দাবি, ইউনিসেফের ওই রিপোর্টে আরও বলা হয়েছে - গোটা বিশ্বে ২০১৯ এর প্রথম দিনে জনসংখ্যা বেড়েছে ৩
লাখ ৯৫ হাজার ৭২। প্রায় চার লাখ নবজাতকের মধ্যে সবার উপরে থেকে ভারতের সংযোজন প্রায় ৭০ হাজার নবাজাতক। 