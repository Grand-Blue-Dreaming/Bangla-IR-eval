রণবীরকে চুম্বন করাটা তাঁর কাছে নেশার মতো! বিস্ফোরক স্বীকারোক্তি এই নায়িকার 
সিনেমা হিট হোক ছাই না হোক। কিন্তু, তাঁদের চুম্বন এক্কেবারে মেগাহিট। একটা মানুষকে সমানে চুম্বন করে গেলে একটা নেশার
ঘোর লাগে বলেই মনে করেন বাণী কপূর। প্রথম প্রথম অসুবিধা হচ্ছিল। কিন্তু, ঘনিষ্ঠতার উষ্ণতা যেন সব বাঁধ ভেঙে দিয়েছিল। কেঁপে
উঠেছিলেন বাণী কপূর। নেশারুর মতো তিনি রণবীর সিংহকে চুমু খেয়ে গিয়েছিলেন। এমনই চাঞ্চল্যকর স্বীকারোক্তি দিয়েছেন সম্প্রতি মুক্তি পাওয়া 'বেফিকরে' ছবির
নায়িকা বাণী। বাণী কপূরের সহজ স্বীকারোক্তি, 'একটা মানুষকে চুম্বন করে যাওয়াটা যদি ছবির শর্ত হয়, তা হলে তো কিছু করার
নেই। প্রথম প্রথম বাধো বাধো ঠেকছিল। কিন্তু, কয়েকবার রণবীরের ঠোঁটে ঠোঁট মেলানোর পরে আর অসুবিধা হয়নি।' বাণীর মতে, 'রণবীরের সঙ্গে
চুম্বনের দৃশ্যগুলো তাঁর কাছে কারোকে বার বার জড়িয়ে ধরার মতো। আমরা যেমন আনন্দে কাউকে জড়িয়ে ধরি। কিন্তু, এর হিসাব রাখি
না। ঠিক তেমনভাবেই রণবীরকে চুম্বন করে গিয়েছি। বিষয়টির সঙ্গে আমি এতটাই সহজ হয়ে গিয়েছি যে, এখনও অবিরত চুম্বন করে যেতে
পারি।' তবে, শ্যুটিং-এর সময় রণবীরের আচার-আচরণেরও প্রশংসা করেছেন বাণী। রণবীর এইসব দৃশ্যের সময় আবোল-তাবোল কথা বলে পরিবেশটাকে সহজ করে দিত।
ফলে, দৃশ্যগুলি শ্যুট করতে বেশি অসুবিধা হয়নি। রণবীরের চরিত্রের মধ্যে যে একটা উচ্ছ্বলতা, উদ্দামতা এবং মজা করার মানসিকতা রয়েছে, তা
তাঁকে খুব সাহায্য করেছে বলেও জানিয়েছেন বাণী। 