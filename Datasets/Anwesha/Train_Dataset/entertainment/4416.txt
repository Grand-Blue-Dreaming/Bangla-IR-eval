ঘাবড়ে গেলেন নাকি, জানুন কেন এই ছবি পোস্ট করলেন সুপারস্টার 
দেখেই আঁতকে উঠেছেন বন্ধুবান্ধবরা! হওয়ারই কথা। প্রাইভেট লাইফ যিনি পাবলিক লাইফ থেকে শত মাইল দূরত্বে রাখেন। কখনও খামখেয়ালি মনোভাব
দেখান না। প্রচারের আলো থেকে নিজেকে অনেকটাই বিচ্ছিন্ন করে রাখেন, তিনি যে হঠাৎ এমন ছবি পোস্ট করবেন টুইটারে, এটাই তো
ভাবা যায় না। সুপারস্টার জিৎ। এই টলিউডের এক এবং অদ্বিতীয় 'বস'। পুরোটাই ফোটোশপ। নিজেরই তত্ত্বাবধানে। হ্যাপি হ্যালোইন বলে সব্বাইকে উইশ
করেছেন যে! তবে এ কথা মানতেই হবে, নিজেকে যে এমন ভূতুড়ে দেখতে লাগে, সেটা বোধহয় স্বপ্নেও ভাবেননি তিনি। শুভশ্রী কিন্তু
সুন্দর একটা কমেন্ট করেছেন। এমন সুদর্শন ভূত তিনি দেখেননি! বলাই বাহুল্য, তাতে বেশ আনন্দ পেয়েছেন জিৎ। প্রিয় নায়ক জিৎকে সার্টিফিকেট
দিতে ভোলেননি মনোজ তিওয়ারীও। জিতের সঙ্গে সেলফি তুলছেন মনোজ তিওয়ারী কিন্তু কী বলল ছোট্ট নবন্যা, সেটা এখনও জানা গেল না!
মেয়েই তো আসল 'বস', তাই না? 