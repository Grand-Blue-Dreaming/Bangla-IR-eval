রণবীরের কুমারত্ব কি ঘুচবে! বলিউডের কোন নায়িকাকে 'পছন্দ' নীতুর 
এই মুহূর্তে বলিউডের সেরা গুঞ্জন আলিয়া ও রণবীরকে নিয়ে। ক্যাটরিনা ও দীপিকার পরে রণবীর এই মুহূর্তে ঘনিষ্ঠ মহেশ ভট্টের
কন্যার সঙ্গে - এমনটাই শোনা যাচ্ছে। আর এই সম্পর্ককে নাকি স্বীকৃতি দিচ্ছেন রণবীরের মা নীতুও। এক সর্বভারতীয় সংবাদমাধ্যমে প্রকাশিত প্রতিবেদন
থেকে জানা যাচ্ছে, আলিয়ার জন্মদিন পালন করতে সুদূর বুলগেরিয়ায় হাজির হয়ে গিয়েছিলেন নীতু। ওই প্রতিবেদনের দাবি, আলিয়ার সঙ্গে রণবীরের সম্পর্ক
বিয়ে পর্যন্ত পৌঁছে যেতেই পারে। প্রশ্ন আসতে পারে, রণবীরের জীবনে এটাই প্রথম প্রেম নয়। ক্যাটরিনা কাইফ ও দীপিকা পাড়ুকোনের সঙ্গে
তাঁর প্রেমে নিয়ে মিডিয়ায় কম তোলপাড় হয়নি। তাহলে আলিয়ার ক্ষেত্রে এতটা ভাবার কারণ কী? উত্তরটা ওই প্রতিবেদনেই দেওয়া হয়েছে। আসলে
রণবীরের জীবনে তাঁর মা নীতুর গুরুত্ব অপরিসীম। এমনটাই শোনা যায়, আগের প্রেমগুলো টেকেনি নীতুর কারণেই। ক্যাটরিনা বা দীপিকা - কাউকেই
ছেলের প্রেমিকা হিসেবে পছন্দ ছিল না তাঁর। আর এখানেই আলিয়া এগিয়ে গিয়েছেন। তাঁকে বেজায় পছন্দ করেন নীতু। কাজেই আলিয়ার সঙ্গে
রণবীরের সম্পর্ক আরও দূর পর্যন্ত যাওয়ার সম্ভাবনাই ক্রমেই গাঢ় হয়েছে। এই বিষয়ে অন্যান্য খবর আলিয়ার নতুন প্রেমিক কে! ফাঁস করলেন
মণীশ-সোনাক্ষীর জুটি প্রসঙ্গত, অয়ন মুখোপাধ্যায়ের পরিচালনায় 'ব্রহ্মাস্ত্র' ছবিতে একসঙ্গে কাজ করছেন আলিয়া-রণবীর। দু'জনের একসঙ্গে ছবিতে কাজ এই প্রথম। 