শ্যুটিংয়ে প্রসেনজিৎ-ঋতুর খুনসুটি, গল্প শোনালেন পরিচালক 
১৫ বছর পরে দু'জনে জুটি বেঁধেছেন। তাতে কী? প্রসেনজিৎ-ঋতুপর্ণার বোঝাপড়া অবশ্য এতটুকু কমেনি। একে অপরকে বোঝার জন্য দু'জনের চোখের
ইশারাই যথেষ্ট। পরিচালক জুটি নন্দিতা রায় এবং শিবপ্রসাদ মুখোপাধ্যায়ের আগামী ছবি 'প্রাক্তন'-এর মূল আকর্ষণই টলিউডের এই হিট জুটি। প্রসেনজিৎ-ঋতুপর্ণা বোঝাপড়ার
প্রমাণ হিসেবে ছবির পোস্টারের ফোটোশ্যুটের গল্প শুনিয়েছেন ছবির দুই পরিচালক। একে অপরের দিকে একবার তাকিয়েই পোস্টারের জন্য ফোটোশ্যুটে দু'জন পারফেক্ট
শট দিয়ে দেন। শুধু তাই নয়। প্রসেনজিতের পছন্দ না হলেও ফোটোশ্যুটের সময়ে একরকম জোর করেই রোম্যান্টিক গান চালান ঋতুপর্ণা। এখানেই
শেষ নয়, রোমান্টিক পোজ দিতে গিয়ে বেশ কষ্টই হচ্ছিল প্রসেনজিতের। ফলে দ্রুত ফোটোশ্যুট শেষ করার জন্য প্রসেনজিৎ তাগাদা লাগালেও, ঋতুপর্ণা
আরও কিছুক্ষণ ফোটোশ্যুট চালিয়ে যেতে চান। তবে এ সবই ছিল প্রসেনজিৎকে রাগানোর জন্য ঋতুর খুনসুটি! 