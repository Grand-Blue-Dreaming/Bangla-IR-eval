নেতাজিকে প্রাপ্য সম্মান দেয়নি ভারত:কুণাল কপূর 
দীর্ঘদেহী, অসম্ভব রূপবান এই অভিনেতা যখন নেতাজি ভবনে ঢুকলেন, তখন সবার নজর একসঙ্গে তাঁর দিকে। তিগমাংশু ধুলিয়ার 'রাগদেশ' ছবিতে
তাঁর আবার আত্মপ্রকাশ ঘটল শাহনওয়াজ খানের ভূমিকায়। নেতাজি সুভাষচন্দ্র বসুর আদর্শে অনুপ্রাণিত ইন্ডিয়ান ন্যাশনাল আর্মির কাহিনি এই ছবির উপজীব্য। আর
একই কারণে, নেতাজি ভবনেই প্রেস কনফারেন্স। এ ছবিতে অভিনয় করার আগে নেতাজি নিয়ে গবেষণা করেছেন কুণাল। ফিল্মোগ্রাফিতে ছবির সংখ্যা হয়তো
হাতে গোনা। শুধুমাত্র নির্বাচিত ছবি, যে-চরিত্রের মধ্যে তিনি খুঁজে পান নিজের আত্মাকে, সেই ছবিতেই সই করেন তিনি। তারই এক অন্যতম
উদাহরণ 'রাগদেশ'। কুণাল কপূর ছুঁয়ে দেখলেন কাচ-ঢাকা নেতাজির মহানিষ্ক্রমণের সেই ঐতিহাসিক গাড়ি। ফোটো;সুদীপ্ত চন্দ স্বাধীনতা দিবসের দিনও নাকি নেতাজি বেঁচেছিলেন,
এমন তথ্য আবিষ্কৃত হয়েছে সদ্য। প্রশ্ন শেষ করার আগেই বলে উঠলেন কুণাল কপূর, কেন সবাই নেতাজির মৃত্যু নিয়েই এত বেশি
ভাবাবেগে ডুবে আছেন বলুন তো? সারা জীবন যে কাজে ব্রতী হয়েছিলেন তিনি, তা নিয়ে কতটুকু গবেষণা হয়েছে? প্রতি বছরই নেতাজি
জীবিত আছেন কি নেই তা নিয়ে রিপোর্ট বের হয়, যা আসলে তাঁর কর্মকাণ্ডকে আরও ধোঁয়াশায় আচ্ছন্ন করে দেয়। কেন আজও
নেতাজি প্রাপ্য সম্মান থেকে বঞ্চিত। কোন রাজনৈতিক চক্রান্তে? কী বললেন কুণাল কপূর? দেখে নিন ভিডিও- এ ছবির অন্তর্নিহিত অর্থ কি
নেতাজির আদর্শকে আরও সুদূরপ্রসারী করা? কুণাল বললেন,তার চেয়েও কঠিন কাজ আমাদের করতে হয়েছে। নেতাজির আদর্শ ও প্রেরণা যেভাবে আইএনএস নামে
এক ঐক্যবদ্ধ শক্তি গঠন করেছিল, সেটা জানানো। বিশ্বাস করুন, বাঙালি হয়ত অনেকটাই স্টাডি করেছে, কিন্তু বাকি ভারতবর্ষের কাছে নেতাজি এখনও
পাঠযপুস্তকের কয়েকটা পাতা ছাড়া আর কিছুই নয়! সারা দেশে নেতাজির স্মরণে কোনও সৌধই নেই! এদিন নেতাজি ভবনের নানা স্মৃতি ঘুরে
দেখলেন তিনি। ছুঁয়ে দেখলেন কাচঢাকা নেতাজির মহানিষ্ক্রমণের গাড়ি। আমার যে কতখানি রোমাঞ্চ হচ্ছে, বলে বোঝাতে পারব না। শিশিরকুমার বসু নেতাজিকে
এই গাড়ি চড়িয়ে ড্রাইভ করে পার করেছিলেন দেশের সীমানা। আমি সামান্য এক মানুষ হয়ে এই স্মৃতিটুকু দেখার সুযোগ পেলাম এটা
আমার জীবনের অন্যতম সেরা মুহূর্ত! নয়না বচ্চনের সঙ্গে তাঁর সম্পর্ক ঠিক কতটা গভীর? কেমন আছেন তিনি বচ্চন পরিবারের সঙ্গে? দেখুন
ভিডিও 