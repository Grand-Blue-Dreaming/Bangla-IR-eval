সেরা সেই 'রাসমণি', রইল এই সপ্তাহের সেরা দশ তালিকা 
আবারও সাপ্তাহিক ১৫ আরবান টিআরপি তালিকার সর্বোচ্চ স্থানে রয়েছে 'করুণাময়ী রাণী রাসমণি' (১২.০)। কিন্তু দ্বিতীয় স্থানে 'কৃষ্ণকলি'-র সঙ্গে রেটিং
পার্থক্য মাত্র ০.২। তাই আগামী সপ্তাহগুলিতে যে আবারও 'কৃষ্ণকলি' শীর্ষস্থানে পৌঁছবে না, এমনটা বলা যাচ্ছে না। সবটাই নির্ভর করছে দুই
ধারাবাহিকের গল্পের ওঠানামার উপর। ওদিকে দ্বিতীয় স্থানে 'কৃষ্ণকলি' (১১.৮)-র তুলনায় তৃতীয় স্থানে 'জয়ী' কিন্তু অনেকটাই পিছিয়ে ১০.৩ রেটিং নিয়ে। এই
বিষয়ে অন্যান্য খবর নতুন চরিত্রে ইমেজ ভাঙলেন 'মা সারদা' অভিনেত্রী 'শ্যামা'-র জীবনে ঝড় তুলবেন প্রিয়ম এই সপ্তাহের সেরা পাঁচে চতুর্থ
স্থানে রয়েছে 'দেবী চৌধুরাণী' (৯.২) ও পঞ্চম স্থানে রয়েছে 'জয় বাবা লোকনাথ' (৮.৯)। সেরা দশে এই সপ্তাহেও রয়েছে স্টার জলসা-র
চারটি ধারাবাহিক। বিশেষ করে উল্লেখযোগ্য 'ইরাবতীর চুপকথা' কারণ এই ধারাবাহিকটিকে টক্কর দিতে হয় টপার 'কৃষ্ণকলি'-র সঙ্গে। সেই তুলনায় প্রতিযোগিতায় বেশ
এগিয়েই আছে ইরাবতী বলতেই হবে। গত সপ্তাহে রেটিং ছিল ৭.৪, এই সপ্তাহের রেটিং ৬.৮। অর্থাৎ একটা নির্দিষ্ট ভিউয়ারশিপ ধরে রেখেছে
এই ধারাবাহিক। আশা করা যায়, আগামী দিনে হয়তো এই ধারাবাহিকের রেটিং আরও বাড়বে। নতুন লঞ্চ হওয়া ধারাবাহিকগুলির মধ্যে 'রানু পেল
লটারি'-র ফলাফল ভাল। মাত্র দু' সপ্তাহেই জায়গা করে নিয়েছে সেরা দশে। নীচে রইল এই সপ্তাহের সেরা দশের বাকি ধারাবাহিক ও
তার রেটিং - ষষ্ঠ - 'ফাগুন বউ' (৮.৩) সপ্তম - 'বকুলকথা' (৮.০) অষ্টম - 'নকশিকাঁথা' ও 'কে আপন কে পর'
(৭.৬) নবম - 'ইরাবতীর চুপকথা' (৬.৮) দশম - 'সাত ভাই চম্পা' ও 'রানু পেল লটারি' (৬.৫) 