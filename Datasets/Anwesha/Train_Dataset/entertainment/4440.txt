নতুন শিক্ষা 
শেখার তো কোনও বয়স নেই। তাও আবার ছবির জন্য হলে তো কথাই নেই। তার উপর আবার অভিনেতার নাম যদি
মনোজ বাজপেয়ী হয়। সৌমেন্দ্র পাধি পরিচালিত বায়োপিক 'বুধিয়া সিংহ - বর্ন টু রান'এ প্রধান ভূমিকায় অভিনয় করছেন মনোজ। ম্যারাথন রানার
বুধিয়া সিংহের কোচের ভূমিকায় দেখা যাবে তাঁকে। ছবিতে বেশ কয়েকটা দৃশ্যে তাঁকে স্কিপিং করতে হয়েছে। তাই প্রতিদিনই প্র্যাকটিস করেছেন প্রায়।
সামনেই ছবির রিলিজ। মনোজ বলেছেন, ফিট থাকাটা আমার কাছে অত্যন্ত গুরুত্বপূর্ণ বিষয়। আমি অনেক দৌড়ই, যা আমাকে ফিট রাখে। স্কিপিং
এর আগে কখনও করিনি। বেশ ভাল জিনিস এটা। অন্যদিকে রণবীর কপূরও তাঁর পরবর্তী ছবির জন্য এক বিশেষ প্রকারের মার্শাল আর্টস
শিখছেন। অয়ন মুখোপাধ্যায়ের সুপারহিরো ছবি 'ড্রাগন'এর জন্য বার্লিনে গিয়ে 'আলটিমেট ফাইটিং চ্যাম্পিয়নশিপ'এর কোচের কাছ থেকে প্রশিক্ষণ নিচ্ছেন নায়ক। 