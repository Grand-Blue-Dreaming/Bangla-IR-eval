ক্যান্সারে আক্রান্ত ঋষি কাপুর? নীতু কাপুরের পোস্টে শুরু হল জল্পনা 
নিজস্ব প্রতিবেদনঃ দীর্ঘদিন ধরে নিউ ইয়র্কে চিকিৎসারত রয়েছেন ঋষি কাপুর। রণবীর বাবার চিকিৎসার জন্য নিউ ইয়র্কে সেখানে বাড়ি ভাড়া
নিয়েছেন, যেখানে তাঁর সঙ্গে রয়েছেন নীতু কাপুর। তবে ঋষি কাপুরের ঠিক কী হয়েছে তা জানা যাচ্ছিল না। প্রথমে জানা গিয়েছিল
ঋষি কাপুর নাকি ক্যান্সারে আক্রান্ত। ক্যান্সারের তৃতীয় স্টেজে রয়েছেন তিনি। যদিও পরে সে খবর ভুল বলে জানিয়ে দেয় কাপুর পরিবার।
ভাইয়ের ক্যান্সারের জল্পনা উড়িয়ে দিয়ে কিছুন আগে দাদা রণধীর কাপুর জানিয়েছিলেন, ঋষির ঠিক কী হয়েছে তা জানা যায়নি। তবে ক্যান্সার
হয়েছে বলে যে গুঞ্জন ছড়িয়েছে তা সঠিক নয়। পরবর্তীকালে ঋষি কন্যা ঋদ্ধিমা কাপুর সাহানিও জানিয়েদেন, বাবা একদম ঠিক আছে,
চিন্তার কোনও কারণ নেই। রুটিন চিকিৎসার জন্যই উনি নিউ ইয়র্কে রয়েছেন। আশাকরি সবকিছু তাড়াতাড়ি মিটে যাবে। ঋদ্ধিমা কাপুর সাহানি এই
বক্তব্যের পরই সবাই আশ্বস্ত হয়েছিলেন যে তাহলে হয়ত ঋষি কাপুর ঠিক আছেন, তাঁর ক্যান্সার হয়নি। তবে মঙ্গলবারই নিউ ইয়র্কে পরিবারের
সঙ্গে সেলিব্রেশনের কিছু ছবি সোশ্যাল মিডিয়ায় পোস্ট করেছেন নীতু সিং কাপুর। যে পোস্ট থেকে ঋষি কাপুরের ক্যান্সারে আক্রান্ত হওয়ার জল্পনা
নতুন করে শুরু হয়েছে। নীতু সিং যে ছবি পোস্ট করেছেন তাতে নীতুর পাশে ঋষি কাপুরকে বসে থাকতে দেখা গেছে। পাশাপাশি
বসে রয়েছেন রণবীর কাপুর, আলিয়া ভাট, ঋদ্ধিমা কাপুর সাহানি, ভারত সাহানি ও তাঁদের মেয়ে সামারা সাহানি। আর এই ছবি পোস্টের
নীচেই নীতু কাপুর পথ্রনা করে লিখেছেন, ২০১৯ টা যেন সুখের হয়, কোনও বিভাজন নয়, শুধুই শুভেচ্ছা রইল এই বছরের জন্য।
দূষণ কমে যাক, ট্রাফিক কমে যাক। আশা রাখি ক্যান্সার ভবিষ্যৎ-এ শুধুমাত্র রাশিচক্রের মধ্যেই সীমাবদ্ধ থাকুক। কোনও ঘৃণা নয়, দারিদ্র নয়,
শুধুই খুশি আর ভালো স্বাস্থ্য। আর নীতু কাপুরের এই জল্পনা থেকেই নতুন করে প্রশ্ন উঠতে শুরু করেছেন তবে কি ঋষি
কাপুরও ক্যান্সারে আক্রান্ত? যে কারণে এধরনের পোস্ট করেছেন স্ত্রী নীতু কাপুর? প্রসঙ্গত, ছবি দেখে ঋষি কাপুরের শরীরও কিছুটা ভেঙে গিয়েছে
বলেই মনে হচ্ছে। প্রসঙ্গত, মা কৃষ্ণারাজ কাপুরের মৃত্যুর ঠিক ১ দিন আগে নিউ ইয়র্কে চিকিৎসার জন্য উড়ে গিয়েছিলেন ঋষি কাপুর।
যদিও সেসময় রুটিন চিকিৎসার জন্যই যাচ্ছেন বলে জানিয়েছিলেন। তবে মায়ের মৃত্যুর খবর পাওয়ার পরও মুম্বই ফিরতে পারেননি ঋষি কাপুর। সেই
থেকে এখনও পর্যন্ত তিনি নিউ ইয়র্কে চিকিৎসারত রয়েছেন। প্রিয়াঙ্কা চোপড়া, অনুপম খের থেকে শুরু করে ঋষি কাপুরের সঙ্গে দেখা করতে
সেখানে মাঝে মধ্যেই গিয়েছেন অনেকে সেলেব। তাই ঋষি কাপুরের ঠিক কী হয়েছে যার জন্য এতদিন সময় লাগছে সে প্রশ্ন ছিলই।
তবে নীতু সিংয়ের এধরনের পোস্ট থেকে তাঁর ক্যান্সারে আক্রান্ত হওয়ার জল্পনা নতুন করে শুরু হয়েছে। 