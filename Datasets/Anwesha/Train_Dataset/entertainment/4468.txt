টেলি তারকার বিরুদ্ধে ধর্ষণের অভিযোগ! জেনে নিন তাঁর পরিচয় 
হিন্দি টেলিভেশনের প্রথম সারির এর তারকার বিরুদ্ধে উঠল ধর্ষণের অভিযোগ। পীযূষ সহদেব নামে এই টেলি তারকাকে বুধবার গ্রেফতার করেছে
ভারসোভা পুলিশ। এক সর্বভারতীয় সংবাদমাধ্যমের প্রতিবেদন অনুযায়ী, ২৩ বছরের এক ফ্যাশন ডিজাইনারকে ধর্ষণ করার অভিযোগ উঠেছে পীযূষের বিরুদ্ধে। জানা গিয়েছে,
গত দু'মাস ধরে এই ফ্যাশন ডিজাইনারের সঙ্গে লিভ-ইন সম্পর্কে ছিলেন এই টেলি তারকা। প্রতিবেদনটির দাবি, ওই ফ্যাশন ডিজাইনার তরুণীকে মডেলিং
ও অভিনয়ে আসতে সাহায্য করবেন বলে আশ্বাস দিয়েছিলেন পীযূষ। অভিযোগ, ধর্ষিতার থেকে সেই বিশ্বাস অর্জন করার পরেই তাঁকে ধর্ষণ করেন
অভিযুক্ত। গত ২০ নভেম্বর ওই ফ্যাশন ডিজাইনার তরুণী পীযূষের বিরুদ্ধে থানায় অভিযোগ দায়ের করেন। তার পরেই তাঁকে গ্রেফতার করে পুলিশ।
বুধবার আন্ধেরি মেট্রোপলিটন ম্যাজিস্ট্রেট কোর্টে তোলা হয় টেলি তারকাকে। আগামী ২ নভেম্বর পর্যন্ত পুলিশ হেফাজতে রাখা হবে পীযূষকে। জনপ্রিয় ধারাবাহিক
'দেবো কে দেব... মহাদেব', 'স্বপ্নে সুহানে লডাকপন কে' এবং 'বেয়াধ'-এ অভিনয় করেছেন পীযূষ সহদেব। এ ছাড়াও 'মিত মিলা দে রব্বা',
'ঘর এক স্বপ্না', 'গীত', 'মন কি আওয়াজ প্রতিজ্ঞা' এবং 'হাম নে লি হ্যায় শপথ'-এর মতো হিন্দি ধারাবাহিকেও অভিনয় করেছেন এই
টেলি তারকা। 