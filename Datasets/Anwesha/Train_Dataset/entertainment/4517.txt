বলিউডে টিকে থাকতে দিদি সারার ভরসা এবার ছোট্ট তৈমুর? 
নিজস্ব প্রতিবেদন : তৈমুর যদি একদিনের জন্যও 'সিম্বা'-র টিশার্ট পরে, তাহলে এই সিনেমা আরও ভাল ব্যবসা করবে। অর্থাত, 'সিম্বা'
যদি আরও ভাল ব্যবসা করতে চায় বক্স অফিসে, তাহলে তৈমুরের সাহায্য দরকার। এভাবেই এবার মনের ইচ্ছা প্রকাশ করলেন 'সিম্বা' পরিচালক
রোহিত শেঠি। আরও পড়ুন : টাইগারের সঙ্গে ছুটি কাটাতে গিয়ে বিকিনিতে ঝড় তুলে ফিরলেন দিশা গত ২৮ ডিসেম্বর মুক্তি পায়
রণবীর সিং এবং সারা আলি খানের সিনেমা 'সিম্বা'। মাত্র ৫ দিনের মধ্যেই এই সিনেমায় ১২৪ কোটির ব্যবসা করে ফেলে। 'সিম্বা'-র
এই সাফল্যের কথা যেমন শেয়ার করেছেন ট্রেড এনালিস্ট তরণ আদর্শ, তেমনি রণবীর সিং-ও বিষয়টি টুইট করে ভক্তদের জানান। কিন্তু, 'সিম্বা'-র
প্রমোশনের সময় টেলিভিশনের একটি রিয়েলিটি শো-এ হাজির হন রোহিত শেঠি, সারা আলি খান এবং রণবীর সিং। আর সেখানে রোহিত বলেন,
তৈমুর যদি একদিনের জন্যও 'সিম্বা' লেখা টিশার্ট পরে, তাহলে ব্যবসার জন্য তাঁর সিনেমাকে আর পিছন ফিরে তাকাতে হবে না। আরও
পড়ুন : 'খান পদবি তুলে দিন', পুজো করায় জোর সমালোচনার মুখে ফারাহ অর্থাত সইফ-করিনার ছোট্ট তৈমুর যে ভক্তদের হৃদয়ে 'রাজ'
করেন এবং তার জনপ্রিয়তা বলিউডের যে কোনও সেলেবকেই হার মানায়, তা কিন্তু 'সিম্বা' পরিচালক এক কথায় স্বীকার করে নিয়েছেন। আর
সেই কারণেই সারা আলি খানের ভাই তৈমুরকে 'সিম্বা' টিশার্ট পরিয়ে সিনেমার প্রমোশনও করাতে চান রোহিত শেঠি। এদিকে ক্রিসমাস কাটিয়ে নতুন
বছর শুরুর আগে বাবা-মায়ের সঙ্গে সুইতজারল্যান্ডে পাড়ি দিয়েছে তৈমুর। সেখানে সইফ-করিনার হাত ধরে যেমন বরফের মধ্যে খেলতে দেখা যাচ্ছে ছোট্ট
নবাবকে, তেমনি ৩১ ডিসেম্বর রাতে মায়ের সঙ্গে পাল্লা দিয়ে স্টাইল স্টেটমেন্টও দিতে দেখা যায় টিম-কে। করিনা, তৈমুরের সেই ছবি প্রকাশ্যে
আসার পর পরই তা ভাইরাল হয়ে যায়। 