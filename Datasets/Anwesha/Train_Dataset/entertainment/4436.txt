৫ বছর ধরে একটানা অপমান,মারধর! বিচ্ছেদের পর বিস্ফোরক বাঙালি অভিনেত্রী টিনা দত্ত 
নিজস্ব প্রতিবেদন : ৫ বছর ধরে অনেক কিছু সহ্য করেছেন। কখনও মানসিকভাবে বিধ্বস্ত হয়েছেন, আবার কখনও শারীরিকভাবে। কিন্তু আর
নয়। এবার সময় এসেছে পুরনো সবকিছু ধুয়ে মুছে সাফ করে দেওয়ার। আর সেই কারণেই পুরনো সম্পর্ক নিয়ে এবার প্রকাশ্যে মুখ
খুললেন টেলিভিশনের জনপ্রিয় বাঙালি অভিনেত্রী টিনা দত্ত। আরও পড়ুন : 'খান পদবি তুলে দিন', পুজো করায় জোর সমালোচনার মুখে ফারাহ
জনপ্রিয় মেগা 'উত্তরণ'-এর ইচ্ছার কথা মনে আছে আছে তো? এবার সেই ইচ্ছা ওরফে টিনা দত্ত তাঁর ৫ বছরের সম্পর্ক, বিচ্ছেদ
নিয়ে মুখ খুললেন। সম্প্রতি একটি সংবাদমাধ্যমকে দেওয়া সাক্ষাতকারে টিনা বলেন, গত ৫ বছর ধরে রুপোলি পর্দার বাইরের জগতের একজনের সঙ্গে
'ডেট' করছিলেন তিনি। সম্পর্কে থাকাকালীন ওই ব্যক্তির কাছে একাধিকবার অপদস্ত হতে হয়েছে তাঁকে। কখনও মানসিকভাবে, আবার কখনও শারীরিকভাবে। শুধু তাই
নয়, বন্ধুবান্ধবের সামনেও তাঁর প্রাক্তন বন্ধু তাঁর উপর চড়াও হয়ে মারধর করতেন বলে অভিযোগ করেন টিনা। আরও পড়ুন : কঙ্গনাকে
অশ্লীল প্রস্তাব, যৌন হেনস্থায় অভিযুক্ত জনপ্রিয় পরিচালকের সঙ্গে সম্পর্কে জড়ালেন গওহর খান? টেলিভিশনের 'ইচ্ছা'-র কথায়, সম্পর্কে থাকতে গেলে মাঝে মধ্যে
মন কষাকষি হবে, তা ধরে নিয়ে এগোচ্ছিলেন তিনি। কিন্তু, শেষ পর্যন্ত এমন একটি পর্যায় আসে, যখন আর অত্যাচার সহ্য করতে
পারছিলেন না। আর সেই কারণেই ৫ বছরের দীর্ঘ সম্পর্কে ইতি টানতে বাধ্য হন বলেও জানান টিনা। যদিও, টেলি অভিনেত্রী তাঁর
প্রাক্তন বন্ধুর নাম প্রকাশ্যে আনেননি। টিনার কথায়, তিনি সব সময় ভালবেসে বিয়ে করায় বিশ্বাসী ছিলেন। আর সেই কারণেই অভিনয় জগতের
বাইরে গিয়ে কাউকে ভালবেসেছিলেন। কিন্তু, দীর্ঘ ৫ বছর সম্পর্কে থাকার পরও যে তাঁকে বিভিন্নভাবে শারীরিক এবং মানসিক অত্যাচার সহ্য করতে
হবে, তা কল্পনাও করতে পারেননি। আর সেই কারণেই এবার পুরনো সম্পর্ক ছেড়ে বেরিয়ে এসেছেন বলে জানান মুম্বইয়ের জনপ্রিয় বাঙালি অভিনেত্রী।
আরও পড়ুন : বিছানায় মোনালিসা, ভাইরাল বাঙালি অভিনেত্রীর ছবি 'উত্তরণ'-এর সময় সহকর্মী রেশমি দেশাইয়ের সঙ্গে লড়াই অর্থাত 'ক্যাটফাইট'-এর খবর নিয়ে
একবার পেজ থ্রি-র শিরোনামে আসেন টিনা দত্ত। যা পরবর্তীকালে রেশমির সঙ্গে তিনি মিটিয়েও নেন বলে খবর। এ বিষয়ে টিনাকে জিজ্ঞাসা
করা হলে তিনি বলেন, শুটিং চলাকালীন বিভিন্ন বিষয় নিয়ে রেশমির সঙ্গে তাঁর মতান্তর হত বটে, কিন্তু এক সময়ের সহঅভিনেত্রীর সঙ্গে
তাঁর এখন ভাল সম্পর্ক। রেশমির সঙ্গে এখন তাঁর আর কোনও মনোমালিন্য নেই বলেও স্পষ্ট জানান টিনা দত্ত। 