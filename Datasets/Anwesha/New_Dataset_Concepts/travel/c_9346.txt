গঞ্জ রইল, ফ্রেজার সাহেবের স্মৃতি চলে গেল সমুদ্রগর্ভে
যশে শুধু ইংরেজ সাহেবের বিখ্যাত বাংলোই বিলিন হয়নি, এইসঙ্গে ঝড়ের দাপটে জলোচ্ছ্বাসে প্লাবিত ফ্রেজারগঞ্জের বেশ কয়েকটি গ্রাম । একদিকে ঘূর্ণিঝড় যশ, অন্যদিকে পূর্ণিমার ভরা কোটালে গত বুধবার সুন্দরবনের নদী-সমুদ্রে ব্যাপক জলস্ফীতি হয় ৷ বাঁধ উপচে নোনা জলে প্লাবিত হয়েছে নামখানার ফ্রেজারগঞ্জ গ্রাম পঞ্চায়েতের লক্ষ্মীপুর, অমরাবতী, হাতি কর্নার, দাস কর্নার এলাকা ৷

ফ্রেজারগঞ্জ, 28 মে : বুলবুল, আয়লা, আমফানের মতো ভয়ঙ্কর ঝড়ের ধাক্কা সামলে স্মৃতিটুকু টিকে ছিল ৷ যশে সেটুকুও ভেসে গেল ৷ দক্ষিণ 24 পরগনার ফ্রেজারগঞ্জের বিখ্যাত ফ্রেজার সাহেবের বাংলো তলিয়ে গেল সমুদ্র গর্ভে ৷
বাংলোকলকাতার কাছে ভ্রমণে অন্যতম পছন্দের জায়গা বকখালি । বকখালির পাশেই ফ্রেজারগঞ্জ । যেখানে ঘুরতে গেলে লেফটেনেন্ট গভর্নর অ্যান্ড্রু ফ্রেজার (1903-1908) সাহেবের ঐতিহাসিক বাংলো দেখতে যেত পর্যটক ৷ এককালে এই বিলাসবহুল বাংলোতে ছিল দফতর খানা, গভর্নর সাহেবের থাকার জন্য দুটি শয়ন কক্ষ, একটি পানশালা, সংগ্রহশালা ও গ্রন্থাগার । সময় ও প্রকৃতির ঝাপটা সামলে যার অংশ বিশেষ কয়েকটা ভাঙা পিলার টিকে ছিল । কিন্তু এবারের ঘূর্ণিঝড়ে রুদ্ররূপ ধারণ করে সমুদ্র ৷ ফলে অতিরিক্ত জলোচ্ছ্বাসে সমুদ্রগর্ভে মিলিয়ে গেল সেটুকুও ৷ বঙ্গোপসাগরের তীরে স্থায়ী বাঁধ না থাকাতেই ঐতিহাসিক প্রাসাদ ধুয়ে মুছে সাফ হয়ে গেল, অভিযোগ স্থানীয়দের ।তবে যশে শুধু ইংরেজ সাহেবের বিখ্যাত বাংলোই বিলিন হয়নি, এইসঙ্গে ঝড়ের দাপটে জলোচ্ছ্বাসে প্লাবিত ফ্রেজারগঞ্জের বেশ কয়েকটি গ্রাম । একদিকে ঘূর্ণিঝড় যশ, অন্যদিকে পূর্ণিমার ভরা কোটালে গত বুধবার সুন্দরবনের নদী-সমুদ্রে ব্যাপক জলস্ফীতি হয় ৷ বাঁধ উপচে নোনা জলে প্লাবিত হয়েছে নামখানার ফ্রেজারগঞ্জ গ্রাম পঞ্চায়েতের লক্ষ্মীপুর, অমরাবতী, হাতি কর্নার, দাস কর্নার এলাকা ৷

মুখ্যমন্ত্রীরস্থানীয় বাসিন্দা রেখা রানি মণ্ডল বলেন, "প্রতি বছরই বানভাসি হয় এলাকা । তবুও স্থায়ী বাঁধ নির্মাণ না হওয়াতেই আজ শয়ে শয়ে মানুষ ঘড়ছাড়া । ফ্রেজার সাহেবের বাংলোও বিলীন হয়ে গেল ৷"

2020যদিও দ্রুত বাঁধ মেরামতের প্রতিশ্রুতি দিয়েছে প্রশাসন ৷ আধিকারিকদের দাবি, নতুন করে ফ্রেজারগঞ্জ পর্যটনকেন্দ্রকে সাজিয়ে তোলা হবে ।
