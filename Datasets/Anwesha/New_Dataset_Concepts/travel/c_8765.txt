গাদিয়াড়া-গেঁওখালি
কলকাতার কাছেই হাওড়া জেলায় হুগলী নদীর তীরে বেড়ানোর মনোরম জায়গা গাদিয়াড়া। এখানে রূপনারায়ণ ও দামোদর নদ হুগলীতে মিশেছে। সমুদ্রের মতো দিগন্তবিস্তৃত জলরাশি। গাদিয়াড়ায় দেখে নেওয়া
যায় ক্লাইভের প্রাচীন দুর্গ ও লাইটহাউসটি। বাঁধের ধারে পায়ে পায়ে ঘুরে বেড়াতেও ভাল লাগে। লঞ্চে নুরপুর হয়ে চলে যাওয়া যায় পূর্ব মেদিনীপুরের গেঁওখালিতে। হুগলী নদীর তীরে আর এক মনোরম পর্যটন কেন্দ্র
গেঁওখালি। বেড়িয়ে আসা যায় মহিষাদল রাজবাড়ি থেকে।
যাওয়া– কাছের বড় শহর কলকাতা। নিকটবর্তী রেলস্টেশন বাগনান। কলকাতা থেকে বাসে বা ট্রেনে বাগনান হয়ে সেখান থেকে অন্য বাসে গাদিয়াড়া যাওয়া যায়। তবে গাদিয়াড়া যাওয়ার সবচেয়ে ভালো পথ 
কলকাতা থেকে বাসে নুরপুর পৌঁছে সেখান থেকে লঞ্চে গাদিয়াড়া বা গেঁওখালি যাওয়া।
থাকা – গাদিয়াড়ায় নদীর পাড়ে পশ্চিমবঙ্গ পর্যটনের রূপনারায়ণ লজ। এছাড়াও নানান হোটেল ও লজ রয়েছে এলাকা জুড়ে। গেঁওখালিতে হলদিয়া ডেভেলপমেন্ট অথরিটির ত্রিবেণী সঙ্গম ট্যুরিস্ট কমপ্লেক্স ও 
সেচ দপ্তরের বাংলো আছে।