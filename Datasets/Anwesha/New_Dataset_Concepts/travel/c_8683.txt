চন্দননগর 
কলকাতা থেকে ৩৭ কিমি দূরে অতীতের ফরাসি কলোনি আজকের চন্দননগর। গঙ্গার তীরে শান্ত-স্নিগ্ধ পরিবেশ। নদীর তীরে ভূ-কৈলাসের রানির তৈরি পাথরে বাঁধানো স্ট্র্যান্ড লাগোয়া বিদ্যাসাগর ও রবীন্দ্রনাথের 
স্মৃতি বিজড়িত পাতালবাড়ি। উল্টোদিকে সেন্ট জোসেফ কনভেন্ট। লাগোয়া চন্দননগর মিউজিয়াম। আর রয়েছে ফরাসি ইনস্টিটিউট, রোমান ক্যাথলিক চার্চ, সমাধিভূমি, দ্যুপ্লে কলেজ (বর্তমানে কানাইলাল
বিদ্যামন্দির), রবীন্দ্র ভবন, নন্দদুলাল, বিশালাক্ষী ও দেবী ভুবনেশ্বরীর মন্দির। ওয়ান্ডারল্যান্ড পার্ক। ১৩ কিমি দূরে শ্রীরামপুর।
যাওয়া – নিকটতম রেলস্টেশন হাওড়া-বর্ধমান লাইনে চন্দননগর।
থাকা – মিউনিসিপাল গেস্ট হাউস – চন্দননগর পৌরসভা। এছাড়া বেসরকারি কয়েকটি হোটেল আছে।
উৎসব – চন্দননগরের প্রধান আকর্ষণ জগদ্ধাত্রী পুজো। ভদ্রেশ্বর থেকে চন্দননগর পর্যন্ত প্রায় শতাধিক পুজো হয়। আলোর রোশনাইয়ে কেটে যায় রাতের অন্ধকার। পশ্চিমবঙ্গ পর্যটন নিগম ও আই টি ডি সি 
কন্ডাক্টেড ট্যুরে চন্দননগরের জগদ্ধাত্রী পুজো দেখায়।
খাওয়াদাওয়া – চন্দননগরের জলভরা ও ভাপা সন্দেশ বিখ্যাত।