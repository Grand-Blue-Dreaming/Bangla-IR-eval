উত্তরের সমতলে প্রথম বাণিজ্যিক ভাবে অর্কিড চাষ শিলিগুড়িতে, দেখুন
বাণিজ‍্যিকভাবে উত্তরবঙ্গের সমতলে অর্কিডের চাষ এই প্রথম। রাজ‍্যের বিভিন্ন জেলার পাশাপাশি এই অর্কিড পাড়ি দিচ্ছে ভিনরাজ‍্যেও।
শিলিগুড়ি: অর্কিডের শহর কালিম্পং। আর কার্শিয়ং তো সাদা অর্কিডের দেশ। তবে গ্রিন হাউস পদ্ধতিতে এবার শিলিগুড়িতেও শুরু হল অর্কিডের চাষ।

কোনও পাহাড়ি নার্সারি নয়। শিলিগুড়ি লাগোয়া ইস্টার্ন বাইপাসেই চাষ হচ্ছে ৮-৯ প্রজাতির অর্কিড। শিলিগুড়িতে অনেকেই শখে বাড়িতে অর্কিড চাষ করেন। কিন্তু বাণিজ‍্যিকভাবে উত্তরবঙ্গের সমতলে অর্কিডের চাষ এই প্রথম। রাজ‍্যের বিভিন্ন জেলার পাশাপাশি এই অর্কিড পাড়ি দিচ্ছে ভিনরাজ‍্যেও।

সমতলে অর্কিডচাষের জন‍্য বিশেষ যন্ত্র দিয়ে নিয়ন্ত্রণ করা হচ্ছে তাপমাত্রা। বৈজ্ঞানিক গ্রিন হাউস পদ্ধতিতে চাষের জন‍্য অর্কিডচাষীদের নিয়মিত প্রশিক্ষণ দিচ্ছে উত্তরবঙ্গ বিশ্ববিদ‍্যালয়ের বায়ো টেকনিক‍্যাল বিভাগ।

পরীক্ষামূলকভাবে শুরু হয়েছিল চাষ। এখন এখানকার অর্কিডের চাহিদা তৈরি হয়েছে ভিনরাজ‍্যেও। শিলিগুড়ির অর্কিডচাষীদের দাবি, আগামী দিনে অর্কিড চাষে পাহাড়কেও চ‍্যালেঞ্জ করতে পারেন তাঁরা। শিলিগুড়ি থেকে ক‍্যামেরায় অলোককুমার দের সঙ্গে পার্থ প্রতিম সরকার।



