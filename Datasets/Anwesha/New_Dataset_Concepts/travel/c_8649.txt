নবদ্বীপ
বৈষ্ণব ধর্মের পিঠস্থান নবদ্বীপ। এখানেই জন্মগ্রহণ করেছিলেন শ্রীচৈতন্যদেব। নবদ্বীপ জুড়ে একের পর এক মন্দির আর মঠের সারি। সারাদিন ধরেই চলে দেবতার ভজন। রিকশা ভাড়া করে বা পায়ে পায়ে ঘুরে
নেওয়া যায় মন্দিরগুলি। নবদ্বীপ থেকে ঘুরে আসা যায় মায়াপুর, শঙ্করপুর স্যাংচুয়ারি, কৃষ্ণনগর, ফুলিয়া, রানাঘাট প্রভৃতি।
যাওয়া – নিকটতম রেলস্টেশন নবদ্বীপধাম ও কৃষ্ণনগর। কলকাতা থেকে কৃষ্ণনগরের দূরত্ব ১০০ কিমি। কৃষ্ণনগর থেকে ন্যারোগেজ লাইনে নবদ্বীপধাম স্টেশনে পৌঁছে ফেরি পেরিয়ে নবদ্বীপে যাওয়া যায় বা 
সরাসরি বাসে নবদ্বীপে পৌঁছানো যায়।
থাকা – নবদ্বীপধাম স্টেশনের কাছে মিউনিসিপাল ট্যুরিস্ট লজ। এছাড়া শহর জুড়ে নানান বেসরকারি লজ, ধরমশালা ও অতিথিশালা আছে।
উৎসব – নবদ্বীপের প্রধান আকর্ষণ রাস উৎসব। কার্তিক-অগ্রহায়ণ মাসে ধুমধামে পালিত হয় এই রাস মেলা।
খাওয়াদাওয়া – নবদ্বীপের মিষ্টি প্রসিদ্ধ।
কেনাকাটা – ফুলিয়া ও শান্তিপুরের তাঁতের শাড়ি সংগ্রহ করা যায়।
