সামসিং-সুনতালেখোলা  – চালসা থেকে মেটেলি চা বাগান পেরিয়ে সবুজে ছাওয়া পাহাড়ি পথে ২৫ কিমি দূরে এলাচ, শাল, পাইনে ছাওয়া পাহাড়ি গ্রাম সামসিং। নির্জনতা ভাঙ্গে পাখির ডাক আর মূর্তি নদীর কলতানে। অদূরে ভুটান পাহাড়।
সামসিং থেকে ৪ কিমি দূরে পাহাড়ি পথের শেষে খেলনার মতো কাঠের ঝোলা সাঁকোর নীচে উচ্ছ্বল তরুণী নদী সুনতালেখোলা। সাঁকো পেরিয়ে বনবিভাগের কটেজ ওয়াইল্ডারনেস ফরেস্ট ক্যাম্প। দুপাশে কমলা, এলাচ গাছের সবুজে ঘেরা পাহাড়। সামসিং থেকে সুনতালেখোলা যাওয়ার পথে ডাইনে পাথর ছড়ানো পথে কিছুটা এগিয়ে মূর্তি নদীর পাড়ে রকি আইল্যান্ড। ৫কিমি দূরে ফুলে ফুলে সেজে  থাকা মোহময়ী সুন্দরী গ্রাম। আরও এগিয়ে পথ গিয়েছে আরণ্যক সাকাম-এ।
থাকা – সামসিং-এ বন উন্নয়ন নিগমের কটেজ ও সুনতালেখোলায় ওয়াইল্ডারনেস রিসর্ট। রকি আইল্যান্ডে বেসরকারি টেন্ট আর কটেজ ব্যবস্থা আছে।