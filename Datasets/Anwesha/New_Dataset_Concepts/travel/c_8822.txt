মাদুরাইয়ের রেস্তোরাঁ নিয়ে এল ‘মাস্ক পরোটা’, ‘করোনা পকোড়া’
মাদুরাইয়ের রেস্তোরাঁ নিয়ে এল ‘মাস্ক পরোটা’, ‘করোনা পকোড়া’
চ্রমণঅনলাইন ডেস্ক: মানুষকে কোভিড ১৯ সম্পর্কে সচেতন করতে নিল তামিলনাড়ুর একটি রেস্তোরাঁ চেন নিল এক অভিনব পন্থা। করোনাভাইরাসের সংক্রমণ রুখতে মাস্ক পরা যে অত্যন্ত জরুরি সেটা বোঝাতেই এই পথ নিয়েছে তারা।  

রেস্তোরাঁ চেনটি মাদুরাই শহরের। মীনাক্ষী মন্দিরের জন্য বিখ্যাত মাদুরাইয়ের খ্যাতি রয়েছে আরও একটি কারণে। এখানকার নানা ধরনের পরোটার স্বাদ অতুলনীয়। সেই পরোটার পথেই করোনা নিয়ে সচেতনতা জাগাচ্ছে এই রেস্তোরাঁ চেন।

তারা বানাচ্ছে ‘মাস্ক পরোটা’। রেস্তোরাঁ চেনের মালিক জানিয়েছেন, ‘মাস্ক পরোটা’ ইতিমধ্যেই বেশ জনপ্রিয় হয়েছে। এবং ইন্টারনেটের মাধ্যমে সাধারণ মানুষের হৃদয় জয় করে নিয়েছে।

ওই রেস্তোরাঁ চেনের এক কর্মী বলেন, মাদুরাই শহরের মানুষজন মাস্ক পরার ব্যাপারে খুব একটা সচেতন নন। মানুষের মধ্যে এ নিয়ে কী ভাবে সচেতনতা ছড়ানো যায়, তা নিয়ে ভাবতে ভাবতেই এই অভিনব পন্থার কথা মাথায় আসে।

এই ‘মাস্ক পরোটা’র দাম রাখা হয়েছে ৫০ টাকা। সোশ্যাল মিডিয়ায় এই পরোটার ছবি পোস্ট করতেই তা ভাইরাল হয় এবং পরোটা একেবারে ‘হিট’ হয়ে যায়। এখন অনলাইনেও প্রচুর অর্ডার আসছে।

শুধু ‘মাস্ক পরোটা’ বানিয়েই বসে নেই মাদুরাইয়ের ওই রেস্তোরাঁ চেন। পরোটার জনপ্রিয়তা দেখে তারা এ বার এনেছে ‘করোনা পকোড়া’ আর ‘করোনা বোন্ডা’। এই দু’টি আইটেমও সমান জনপ্রিয় হয়েছে খাদ্যরসিকদের মধ্যে।
