চাপরামারি – লাটাগুড়ি থেকে ৩০ কিমি দূরে চাপরামারি অভয়ারণ্য। জঙ্গলের গভীরে বনবাংলো, বনবাংলোর সামনে বনাঞ্চল, জলাজমি, সবুজ ঘাসের চারণভূমি। এই ঘাসজমিতেই হাতি, গাউরের দল আসে। চাপরামারির অরণ্যে শতাধিক প্রজাতির অর্কিড পাওয়া যায়। গাউর, হাতি ছাড়াও হরিণ, নীলগাই, শম্বর প্রভৃতি নানান জীবজন্তু ও নানানরকম পাখির দেখা মেলে এই অরণ্যে।
থাকা – চাপরামারি অরণ্যের ভেতরে থাকার একমাত্র জায়গা বনদপ্তরের বাংলো। চাপরামারি বন-লাগোয়া পানঝোরা বনবস্তিতে চাপরামারি ওয়াইল্ডারনেস ক্যাম্প। দু’জায়গায় থাকার বুকিং-ই জলপাইগুড়ির অরণ্য ভবন থেকে করা যাবে। লাটাগুড়ির নেচার ইন্টারপ্রিটেশন সেন্টার থেকেও ওয়াইল্ডারনেস ক্যাম্পের বুকিং করা যায়।