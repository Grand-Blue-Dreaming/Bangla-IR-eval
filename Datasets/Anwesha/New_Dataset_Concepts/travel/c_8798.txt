লাভা 
কালিম্পং থেকে ৩৪ কিমি দূরে ২১০০ মি উচ্চতায় সবুজে ছাওয়া পাহাড়ি গ্রাম লাভা। বাসস্ট্যান্ডের থেকে একটু নেমে বাজারচত্বর। ঢালু পথ চলে গেছে লাভার গুম্ফা চত্বরে। গুম্ফাচত্বর থেকে শ্বেতশুভ্র হিমালয় দৃশ্যমান। 
টিফিনদাঁড়া ভিউপয়েন্ট থেকে হিমালয়ে অপরূপ সূর্যোদয় প্রত্যক্ষ করা যায়। লাভার আর এক দ্রষ্টব্য নেওড়া ভ্যালি নেচার ইন্টারপ্রিটেশন সেন্টার। ১৪ কিমি দূরে ছাঙ্গে ফলস। শহর থেকে উত্তর-পূর্বে ১৪ কিমি দূরে নেওড়াভ্যালি ন্যাশনাল পার্ক। 
চেদি ফেরি পর্যন্ত গাড়ি যায়। জঙ্গল দর্শনের জন্য অনুমতিপত্র মিলবে লাভায় ফরেস্ট লজ সংলগ্ন অফিস থেকে। ১৩ কিমি দূরে ঘন সবুজ পাহাড় আর ছবির মতো কাঠের বাড়িঘর নিয়ে মেঘে ঢাকা ছোট্ট পাহাড়ি গ্রাম রিকিসম। 
কালিম্পং থেকে লাভার পথে ১৮ কিমি দূরে পাহাড়ি গ্রাম চুমারচিন ছুঁয়ে আরও ৪ কিমি এগিয়ে ওক, পাইন, বার্চ, দেবদারু ছাওয়া পাহাড়ি শান্ত জনপদ পেডং। দ্রষ্টব্য পেডং মনাস্ট্রি, ডামসিং দুর্গ, সেন্ট জর্জেস স্কুল। লাভাতে ডি জি এইচ সি-র 
ট্যুরিস্ট লজ ও বন দপ্তরের কটেজ আছে। রয়েছে বেশ কয়েকটি হোটেলও। অর্কিড হোটেলটির বুকিং পশ্চিমবঙ্গ পর্যটন দপ্তর থেকে করা যায়।