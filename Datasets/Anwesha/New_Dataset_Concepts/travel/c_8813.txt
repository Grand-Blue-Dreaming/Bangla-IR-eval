লোলেগাঁও 
কালিম্পং থেকে লাভার ২ কিমি আগে ডানহাতি পথে ২০ কিমি যেতে ধূপি, দেওদার, পাইন গাছে ছাওয়া পাহাড়ি গ্রাম লোলেগাঁও, স্থানীয় নাম কাফের। ছোট্ট বাসস্ট্যান্ড ঘিরেই বাজার বসে। বাজার আর বাসস্ট্যান্ডের 
মাঝখান দিয়ে রাস্তা গেছে হেরিটেজ জঙ্গলের দিকে। জঙ্গলে ক্যানোপি ওয়াকের ব্যবস্থা রয়েছে। বাসস্ট্যান্ড থেকে ৪ কিমি দূরে ঝান্ডিদাঁড়া ভিউপয়েন্ট। ঝান্ডিদাঁড়া থেকে হিমালয়ের কাঞ্চনজঙ্ঘা, শিম্ভো, কাবরু, জোপুনো, পান্ডিম,
সিনিয়লচু তুষারশৃঙ্গ দেখা যায়। দার্জিলিং জেলার লোলেগাঁও রেঞ্জে নতুন বেড়ানোর ঠিকানা নিমবং, চারখোল, রেশিখোলা, সামতাহার, কাফেরভিলেজ, চুইখিম। এই সবকটি জায়গাই কিন্তু অ্যালকোহল-ফ্রি জোন। লোলেগাঁও-
এ ডি জি এইচ সি-র ট্যুরিস্ট লজ, বন দপ্তরের বাংলো আর কটেজ আছে। এছাড়াও বেশ কয়েকটি হোটেল আছে বাজারের আশেপাশে। লাভলি রিসর্ট-এর বুকিং করা যায় পশ্চিমবঙ্গ পর্যটন দপ্তর থেকে।