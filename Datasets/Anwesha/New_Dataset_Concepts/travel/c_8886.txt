পাঁচফোড়ন 
মঙ্গলবার, ৫ জুলাই, ২০২২
দোষ ট কিসে? ~ সুস্মিতা ওঝা
"শুনছ ন কি হারু খুড়া,
পোধান মন্ত্রী অটল বুড়া,
সিদ্ধান্ত ট লিবার আগে
দিদির সাথে করথ শলা!
আজকে সবাই জানত্যে পাল্য,
বুঢ়া যখন চল্যেই গেল,
পোতি বছর জন্মদিনে
চলথ উপহারের পালা!"
"ইত্যে অবাক হছিস ক্যানে? 
পোখরানে বিস্ফোরন দিনে,
ইকটু ইকটু জানথ, সে কি
ভাব্যেছিলি বুকনি মিছা?
করব্যে কাকে রাষ্ট্রপতি?
ভাব্যে বুঢ়া পায় না গতি!
মুশকিল আসান আবুল কালাম,
নাম ট, সে ত দিদির বাছা! 
মিছা নয়খ, কিন্তু যে ট, 
জানথ নাইখ, সিটও দেখ!,
ব্যাঙ্কে, বিমায় ফরেন মানি,
বেচল্য যখন বালকো খনি!
রাষ্ট্রায়ত্ব শিল্প ছ'টা,
বন্ধ করার সিদ্ধান্ত টা,
ইসব পাপের কথা দিদি
তখন কনহই জানে ত নি ! 
বুড়া কালের সাথী পেনশন,
শেয়ার ঘাটে খাটা-টেনশন,
থাকল্য তদের! দিদি সুখে
তেলে-জলে রইল্য মিশে।
দিদি হছ্যে সাপের মনি,
তেমনি চলন, আর বুকুনি।
মরিস যদি ফণী'র বিষে!
দিদির তাথে দোষ ট কিসে?" 