অপর্ণা সেন
অপর্ণা সেন (জন্ম: অক্টোবর ২৫, ১৯৪৫) একজন বিখ্যাত ভারতীয় বাঙালি অভিনেত্রী এবং চলচ্চিত্র পরিচালিকা। তিনি অভিনেত্রী কঙ্কনা সেন শর্মার মাতা।

জীবনকাহিনী
অপর্ণা সেন পশ্চিমবঙ্গের কলকাতায় বৈদ্যব্রাহ্মণ পরিবারে জন্মগ্রহণ করেন। পূর্ব বাংলা থেকে তার পরিবার কলকাতায় আসে। তার বাবা চলচ্চিত্র সমালোচক এবং চলচ্চিত্র নির্মাতা চিদানন্দ দাশগুপ্ত। তার মা সুপ্রিয়া দাশগুপ্ত সম্পর্কে খ্যাতনামা বাংলা কবি জীবনানন্দ দাশের ভাইয়ের মেয়ে। তিনি তার শৈশব অতিবাহিত করেন় হাজারীবাগ এবং কলকাতা শহরে। তিনি কলকাতার মডার্ন হাই স্কুল ফর গার্লস এ লেখাপড়া করেছেন।তিনি কলকাতার বিখ্যাত প্রেসিডেন্সি কলেজে ইংরেজিতে অনার্স নিয়ে পড়েছিলেন যদিও ডিগ্রি নেননি।

অভিনয়জীবন
সুনীল গঙ্গোপাধ্যায়ের উপন্যাস অবলম্বনে সত্যজিৎ রায়ের চলচ্চিত্র "অরণ্যের দিনরাত্রি" (১৯৭০) সহ আরো অনেক চলচ্চিত্রে তিনি অভিনয় করেন।