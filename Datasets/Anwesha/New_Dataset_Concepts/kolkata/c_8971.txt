চিত্রা সেন

চিত্রা সেন (ইংরেজি: Chitra Sen) একজন বাঙালি অভিনেত্রী ও নর্তকী। তিনি মূলত মঞ্চে অভিনয় করেছেন, কিন্তু এছাড়া তিনি চলচ্চিত্রে ও থিয়েটারেও কাজ করেছেন।[১][২] তিনি জ্ঞানেশ মুখোপাধ্যায়ের অধীনে কাজ শুরু করেন। তিনি রবি ঘোষের সাথেও কাজ করেন। স্বপ্নসন্ধানীতে তিনি তার ছেলে কৌশিক সেনের সাথে কাজ করেন।[১] বর্তমানে তিনি বয়েই গেলো ধারাবাহিকে অভিনয় করছেন।[৩]

ব্যক্তিজীবন
চিত্রা সেন (চিত্রা মণ্ডল) ৫ই মে, ১৯৩৪ সালে কলকাতায় জন্মগ্রহণ করেন। তার পিতা পাঁচুগোপাল মণ্ডল ও মাতা আরতি মণ্ডল। তিনি বলকৃষ্ণ মেনন ও শক্তি নাগের কাছ থেকে মণিপুরী ও ভারতনাট্যম শেখেন। তিনি ১৯৬৬ সালে শ্যামল সেনকে বিয়ে করেন, যিনি নিজেও একজন অভিনেতা এবং উৎপল দত্তের ছাত্র ছিলেন। প্রথমে তিনি শ্যামল সেনের পরিচালনায় কাজ করতেন। তার পুত্রবধূ রেশমি সেন একজন নর্তকী ও অভিনেত্রী এবং নাতি রিদ্ধি সেনও একজন উঠতি অভিনেতা। [৪]

অভিনয়জীবন
চলচ্চিত্র
যৌতুক (১৯৫৮)
পার্সোনাল এসিস্টেন্ট (১৯৫৯)
কন্যাদান (১৯৯৩)
উনিশে এপ্রিল (১৯৯৪)
ভয় (চলচ্চিত্র) (১৯৯৬)
অনু (১৯৯৯)
দায়বদ্ধ (২০০০)
ক্যান্সার (২০০১)
হারানের নাত্‌জামাই (২০০২)
পথ (২০০৩)
যে জন থাকে মাঝখানে (২০০৬)
নাটক
অলকানন্দের পুত্র কন্যা
জলছবি (সীমা মুখোপাধ্যায়ের পরিচালনায় রঙরুপ থিয়েটারে হয়েছিল)[৬]
মায়ের মত (মোহিত চট্টোপাধ্যায়ের পরিচালনায় কবিতা সিংয়ের নাটকের উপর ভিত্তি করে)
ভাল রাক্ষসের গল্প (স্বপ্নসন্ধানীর সাথে)
অলোকা
পুরস্কার
২০১০ সালে জলছবিতে তার ভূমিকার জন্য পশ্চিমবঙ্গ সরকারের সেরা অভিনেত্রী পুরস্কার