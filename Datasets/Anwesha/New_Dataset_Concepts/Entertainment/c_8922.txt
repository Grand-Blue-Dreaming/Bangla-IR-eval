সোনম কাপুর ( (জন্ম: ৯ই জুন, ১৯৮৫) ভারতের মহারাষ্ট্রের মুম্বই শহরে জন্ম করেন। তিনি একজন ভারতীয় অভিনেত্রী যিনি বলিউডের তৈরী চলচ্চিত্রেতে অভিনয় করেন।


== জীবনী ==


=== ব্যক্তিগত জীবন ===
সোনম কাপুর অনিল কাপুর এবং সুনিতা কাপুর এর কন্যা। তিনি চলচ্চিত্র নির্মাতা সুরিন্দর কাপুরের নাতনি।তিনি প্রযোজক বনি কাপুর, অভিনেতা সঞ্জয় কাপুর এবং সন্দীপ সন্দীপ মারওয়াহ-এর ভাইঝি। তিন ভাইবোনের মধ্যে সোনাম সবচেয়ে বড়; তার পরে রয়েছেন বোন রিয়া এবং ভাই হর্ষবর্ধন।
তিনি ইস্ট লন্ডন বিশ্ববিদ্যালয়ে পড়াশোনা করেছেন এবং ইউনাইটেড ওয়ার্ল্ড কলেজ অফ সাউথ ইস্ট এশিয়ায় নিজের নাম নথিভুক্ত করিয়েছিলেন আন্তর্জাতিক ব্যাকালোরিয়েটের জন্য। পরে সোনাম মুম্বই বিশ্ববিদ্যালয় থেকে স্নাতক হন। তার প্রধান বিষয় ছিলো রাষ্ট্রবিজ্ঞান এবং অর্থনীতি। তিনি ইংরেজি, হিন্দি এবং পঞ্জাবী ভাষায় কথা বলতে দক্ষ। তিনি ভারতীয় শাস্ত্রীয় নৃত্য এবং বিভিন্ন ল্যাটিন নৃত্যে প্রশিক্ষণ নিয়েছেন।
২০১৮ সালের ৮ মে তিনি ব্যবসায়ী আনন্দ আহুজার সাথে বিবাহবন্ধনে আবদ্ধ হন।


=== পেশাদারী জীবন ===
অভিনয়জীবন শুরু করার আগে সোনম সঞ্জয় লীলা বনসলির সহকারী হিসেবে কাজ করতেন। ব্ল্যাক (২০০৫) ছবিটি তৈরি হওয়ার সময় তিনি সহযোগীর ভূমিকায় ছিলেন। বড় পর্দায় তিনি আত্মপ্রকাশ করেন রনবীর কাপুরের সঙ্গে বনসলির সাওয়ারিয়া (২০০৭) ছবিতে, যা বক্স অফিসে খুব ভালো ফল করেনি। তবে বেশিরভাগ সমালোচক তার অভিনয়ের প্রশংসা করেছিলেন।
২০০৯ সালে সোনম অভিষেক বচ্চনের বিপরীতে রাকেশ ওমপ্রকাশ মেহেরার দিল্লি ৬ -এ অভিনয় করেন। ছবিটি সমালোচকদের কাছ থেকে মিশ্র সমালোচনা পায় কিন্তু সোনামের অভিনয় উচ্চপ্রশংসিত হয়েছে। সমালোচক রাজীব মাসান্দের মতে, "দিল্লি ৬-এ সোনম নতুন করে আবিষ্কৃত হয়েছেন। তিনি প্রতিভাবান অভিনেত্রী যিনি তার সহজাত অভিনয় ক্ষমতার সাহায্যে স্বতস্ফুর্ত অভিনয় করেছেন, যদিও তার ভূমিকাটি তথাকথিত মুখ্য অভিনেত্রীর ছিলো না।"
২০১০ সালে সোনম পুনিত মালহোত্রার আই হেইট লাভ স্টোরিজ -এ ইমরান খানের বিপরীতে অভিনয় করেন । ছবিটি সোনমের প্রথম বক্স অফিস সাফল্য। এ বছর তিনি অভয় দেওলের বিপরীতে আয়েশা ছবিতে অভিনয় করেন যা মোটামুটি ব্যবসা করে।২০১১ সালে সোনমের প্রথম ছবি থ্যাংক ইউ মাঝারি মানের ব্যবসা করলেও সমালোচকদের প্রশংসা পায় নি। এবছরই সোনম ভারতে এল ও রিয়েল এর পরিবেশক হিসেবে ৬৪তম কান চলচ্চিত্র উৎসবে অংশ নেন। সোনমের পরবর্তী ছবি শহীদ কপূরের বিপরীতে মওসম এবং অভিষেক বচ্চন, ববি দেওল ও বিপাশা বসুর সাথে দ্য ইতালীয় জব ছবির পুনঃনির্মাণ প্লেয়ার্স। 

