২০১৪-১৫ ভারত ক্রিকেট দলের অস্ট্রেলিয়া সফর 
টেস্ট ড্রয়ের পরক্ষণেই ভারতের অধিনায়ক এমএস ধোনি টেস্ট ক্রিকেট থেকে তার অবসরের ঘোষণা দেন। সিডনিতে অনুষ্ঠিত চূড়ান্ত টেস্ট ড্রয়ের ফলে অস্ট্রেলিয়া ২-০ ব্যবধানে |

ভারত ক্রিকেট দল পূর্ব-নির্ধারিত সময়সূচী মোতাবেক ২৪ নভেম্বর, ২০১৪ তারিখ থেকে ১০ জানুয়ারি, ২০১৫ তারিখ পর্যন্ত অস্ট্রেলিয়া সফর করে। সফরে দলটি অস্ট্রেলিয়া ক্রিকেট দলের বিপক্ষে দুইটি প্রস্তুতিমূলক খেলাসহ চার টেস্টের সিরিজে অংশগ্রহণ করে।[১][২][৩]

প্রথম টেস্ট ৪ ডিসেম্বর, ২০১৪ তারিখ থেকে ব্রিসবেনে শুরু হবার কথা থাকলেও অস্ট্রেলিয়ার উদীয়মান ক্রিকেটার ফিলিপ হিউজের আকস্মিক মৃত্যুতে স্থগিত রাখা হয়। এরফলে অ্যাডিলেডে ৯ ডিসেম্বরে প্রথম টেস্ট অনুষ্ঠিত হয় ও ব্রিসবেনে ২য় টেস্ট ১৭ ডিসেম্বর থেকে শুরু হয়।[২][৩][৪] মেলবোর্নের তৃতীয় টেস্ট ড্রয়ের পরক্ষণেই ভারতের অধিনায়ক এমএস ধোনি টেস্ট ক্রিকেট থেকে তার অবসরের ঘোষণা দেন।[৫] সিডনিতে অনুষ্ঠিত চূড়ান্ত টেস্ট ড্রয়ের ফলে অস্ট্রেলিয়া ২-০ ব্যবধানে সিরিজ জয়ের পাশাপাশি বর্ডার-গাভাস্কার ট্রফি জয় করে।

টেস্ট খেলার পর ইংল্যান্ডসহ ভারত ও অস্ট্রেলিয়া কার্লটন মিড ত্রি-দেশীয় সিরিজের একদিনের প্রতিযোগিতায় অংশগ্রহণ করে।

প্রেক্ষাপট
সাম্প্রতিককালে ভারত ইংল্যান্ড সফরে ৩-১ ব্যবধানে টেস্ট সিরিজে পরাজিত হয়। অন্যদিকে স্বাগতিক অস্ট্রেলিয়া সংযুক্ত আরব আমিরাতে অনুষ্ঠিত পাকিস্তানের কাছে ২-০ ব্যবধানে টেস্টে হেরে যায়। এছাড়াও, সফরকারী দক্ষিণ আফ্রিকা দলকে ২-১ ব্যবধানে টুয়েন্টি২০ আন্তর্জাতিক ও ৪-১ ব্যবধানে একদিনের আন্তর্জাতিকের সিরিজে পরাজিত করে।

দলের সদস্য
ভারতীয় নির্বাচকমণ্ডলী ৪-টেস্ট সিরিজের জন্য ১৯জন ক্রিকেটারকে মনোনীত করে। প্রথম টেস্টে উইকেট-রক্ষক ঋদ্ধিমান সাহাকে সহযোগিতার জন্য নমন ওঝাকে অন্তর্ভুক্ত করা হয়। আঘাতজনিত কারণে ব্রিসবেন টেস্টে মহেন্দ্র সিং ধোনি অংশগ্রহণ করতে পারেননি।[৬] অন্যদিকে অস্ট্রেলীয় নির্বাচকমণ্ডলী টেস্ট সিরিজের জন্য ১২-সদস্যের তালিকা প্রকাশ করে। শারীরিক যোগ্যতার পরীক্ষায় উত্তীর্ণ হওয়ার পরপরই গাব্বায় অনুষ্ঠিত প্রথম টেস্টের জন্য মাইকেল ক্লার্ককে অধিনায়কের দায়িত্ব প্রদান করা হয়।

ক্রিকেট অস্ট্রেলিয়া আমন্ত্রিত একাদশ টসে জয়ী হয়ে ব্যাটিংয়ের সিদ্ধান্ত নেয়
অস্ট্রেলিয়ার উদীয়মান ক্রিকেটার ফিলিপ হিউজের আকস্মিক মৃত্যুতে খেলাটি ২৮-২৮ নভেম্বর অনুষ্ঠিত হয়নি। পরবর্তীতে পুনরায় তারিখ নির্ধারণ করা হয়।[৮]
উভয় দলে খেলোয়াড় সংখ্যা - ক্রিকেট অস্ট্রেলিয়া একাদশ ১২ (ব্যাটিং ১১, ফিল্ডিং ১১) ও ভারতীয় একাদশ ১৪ (ব্যাটিং ১১, ফিল্ডিং ১১)

