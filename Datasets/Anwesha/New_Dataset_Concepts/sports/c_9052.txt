বিনোদ কাম্বলি

বিনোদ কাম্বলি (ইংরেজি: Vinod Ganpat Kambli) (এই শব্দ সম্পর্কেউচ্চারণ (সাহায্য·তথ্য) (জন্ম ১৮ জানুয়ারি ১৯৭২, মুম্বই, মহারাষ্ট্র, ভারত)বম্বে (মুম্বাই) জন্মগ্রহণকারী ভারতের প্রাক্তন আন্তর্জাতিক ক্রিকেটার। তিনি মাঝারি সারির বাঁ হাতি ব্যাটসম্যানরূপে পরিচিত। এছাড়াও, ডানহাতে ধীরে মিডিয়াম পেস বোলিং করতেন। তিনি মুম্বাই এবং দক্ষিণ আফ্রিকার বোল্যান্ডের হয়েও ক্রিকেটা খেলেছিলেন।[১][২] তিনি প্রথম ব্যক্তি যিনি নিজের জন্মদিনে ওয়ানডেতে সেঞ্চুরি করেছিলেন।[৩]

ভারতীয় টেস্ট ক্রিকেটার হিসাবে তাঁর ছিল সর্বোচ্চ ব্যাটিং গড় ৫৪।[৪][৫] তবে তা স্বত্বেও মাত্র ২৩ বছর বয়সে তিনি তাঁর সর্বশেষ টেস্ট ক্রিকেট খেলেছিলেন। এরপরে, থেকে তাঁকে কেবল একদিনের ক্রিকেট খেলতে হবে বলে মনে করা হয় এবং আর টেস্ট ক্রিকেট খেলার সুযোগ দেওয়া হয়নি।[৬][৭]

তিনি বিভিন্ন টেলিভিশন চ্যানেলে ভাষ্যকার হিসাবে হাজির হয়েছিলেন এবং ২০১২ ক্রিকেট বিশ্বকাপের ক্রিকেট বিশেষজ্ঞ হিসাবে মারাঠি নিউজ চ্যানেলের সাথে কাজ করেছেন।[৮] তিনি বিভিন্ন রিয়েলিটি শোতেও অংশ নিয়েছেন এবং অভিনেতা হিসাবে কয়েকটি সিরিয়াল ও বলিউড চলচিত্রে অভিনয় করেছেন। তিনি কান্নাডা চলচ্চিত্রে 'বেতনাগর'-এ সহায়ক ভূমিকা পালন করেছিলেন।[৯][১০] কাম্বলি বর্তমানে মুম্বাইয়ের এমসিএ একাডেমির আর শচীন তেন্ডুলকর এবং মিডলসেক্স কাউন্টি ক্রিকেট ক্লাব পরিচালিত টিএমজিএ ক্যাম্পাসের কোচ। [১১]

প্রাথমিক জীবন
কাম্বলির বাড়ি পুনের শহরতলি পিম্পরি চিঞ্চওয়াড়ের ইন্দিরা নগরে। তাঁর শৈশব বন্ধু হলেন ভারতীয় ক্রিকেটার শচীন তেন্ডুলকর।[১২] কাম্বলির প্রথম ক্রিকেট পিচ ছিল একটি ছোট্ট জমি যার চারদিকে উঁচু বাড়ি দিয়ে ঘেরা। দৌড়ে রান করার জায়গার অভাবে নির্ধারিত হয়েছিল যে ব্যাটসম্যান যত উঁচু বল বিল্ডিংগুলিতে মারতে পারবে সে তত বেশি রান করতে পারবে। এটি ব্যাখ্যা করা যে হয়তো তাঁর জন্যই কাম্বলি স্পিন বোলিং খেলার অন্যতম সেরা ব্যাটসম্যান ছিলেন।

খেলোয়াড়ী জীবন
স্কুল ক্রিকেট
১৯৮৮ সালে, কাম্বলি তাঁর বন্ধু শচীন তেন্ডুলকরকে সঙ্গে লর্ড হ্যারিস শীল্ড আন্তঃ স্কুল প্রতিযোগিতায় ফোর্টের সেন্ট জেভিয়ার্স হাই স্কুলের বিরুদ্ধে ৬৬৪ রানের রেকর্ড পার্টনারশিপ করেন। এই খেলায় কাম্বলি করেন অপরাজিত ৩৪৯* এবং শচীন করেন অপরাজিত ৩২৬* রান। তাদের কোচ রমাকান্ত আচরেকরের ইনিংস ঘোষণা করতে বাধ্য করেন; তারপর কাম্বলি প্রথম ইনিংসে ৩৭ রানে দিয়ে ছয় উইকেট নিয়ে নেন।[১৩]

ঘরোয়া ক্রিকেট
কাম্বলি রঞ্জি ট্রফিতে তার জীবনের প্রথম রানের একটি ছক্কা মেরে শুরু করেছিলেন। তিনি তার ওয়ানডে আন্তর্জাতিক এবং টেস্ট অভিষেক যথাক্রমে ১৯৯১ এবং ১৯৯৯ সালে করেন। তিনি টেস্টে ক্রিকেটে মোট চারটি শতরান যার মধ্যে দুটি দ্বি-শতরান আছে। টেস্টে ১০০০ রানে পৌঁছে যাওয়া ভারতীয় খেলোয়াড়ের (১৪ ইনিংস) মধ্যে দ্রুততম রেকর্ডটি তাঁরই করা।