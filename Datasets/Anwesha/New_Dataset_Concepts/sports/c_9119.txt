বিরাট কোহলি
বিরাট কোহলি (পাঞ্জাবি: ਵਿਰਾਟ ਕੋਹਲੀ; এই শব্দ সম্পর্কেউচ্চারণ (সাহায্য·তথ্য); জন্ম: ৫ নভেম্বর, ১৯৮৮) দিল্লিতে জন্মগ্রহণকারী ভারতের আন্তর্জাতিক ক্রিকেটার।বাবার নাম প্রেম কোহলি। তিনি মাঝারি সারির ডানহাতি ব্যাটসম্যানরূপে পরিচিত। তবে, মাঝে-মধ্যে উদ্বোধনী ব্যাটসম্যান হিসেবেও ব্যাটিংয়ে নেমে থাকেন তিনি। এছাড়াও, ডানহাতে মিডিয়াম পেস বোলিং করে থাকেন।  মালয়েশিয়ায় অনুষ্ঠিত ২০০৮ সালের আইসিসি অনূর্ধ্ব-১৯ ক্রিকেট বিশ্বকাপের শিরোপা বিজয়ী ভারতীয় দলের অধিনায়ক ছিলেন তিনি এবং এর কয়েকমাস পরে ১৯ বছর বয়সে শ্রীলঙ্কার বিপক্ষে ভারতের হয়ে ওয়ান ডে তে অভিষেক হয়েছিল তাঁর। তিনি শীঘ্রই ওয়ানডে তে মিডল অর্ডারে নিয়মিত হিসাবে নিজেকে প্রতিষ্ঠিত করেছিলেন এবং ২০১১ সালের বিশ্বকাপ ভারততের জয়ই দলের সদস্য ছিলেন। তিনি ২০১১ সালে টেস্ট অভিষেক করেছিলেন এবং ২০১৩ সালের মধ্যে অস্ট্রেলিয়া ও দক্ষিণ আফ্রিকার টেস্টে শতরান করে নিজেকে একজন টেস্টে ক্রিকেটার প্রমাণ করেছিলেন।

পরবর্তীকালে, তিনি অনেক পুরস্কারে পুরস্কৃত হয়েছেন, যেমন ২০১৩ সালে 'অর্জুন' পুরস্কার, ২০১৭ সালে 'পদ্মশ্রী' এবং ২০১৮ সালে ভারতের সর্বোচ্চ ক্রীড়া সম্মান "রাজীব গান্ধী খেলরত্ন" পেয়েছিলেন।[৫] ইএসপিএন দ্বারা কোহলি বিশ্বের অন্যতম বিখ্যাত অ্যাথলেট [৬] এবং ফোর্বসের অন্যতম মূল্যবান অ্যাথলেট ব্র্যান্ড হিসাবে স্থান পেয়েছেন।[৭] ২০১৮ সালে, টাইম ম্যাগাজিন কোহলিকে বিশ্বের অন্যতম ১০০ প্রভাবশালী ব্যক্তি মধ্যে একজনের আখ্যা দিয়েছিল।[৮] ২০১৭ এবং ২০১৮ সাল, পর পর দু বছর কোহলি, স্যার গারফিল্ড সোবার্স ট্রফি (আইসিসির বর্ষসেরা ক্রিকেটার) অর্জন করেছিলেন। আইসিসির টেস্ট প্লেয়ার অফ ২০১৮; ২০১২, ২০১৭ এবং ২০১৮ সালের আইসিসি ওয়ান ডে খেলোয়াড় এবং উইজডেন বিশ্বের শীর্ষস্থানীয় ক্রিকেটার ২০১৬, ২০১৭ এবং ২০১৮ সালে।

প্রারম্ভিক জীবন
৫ নভেম্বর, ১৯৮৮ তারিখে প্রেম ও সরোজ কোহলি দম্পতির সন্তান বিরাট কোহলি দিল্লিতে জন্মগ্রহণ করেন।[১০] বাবা পেশায় আইনজীবী ছিলেন ও ২০০৬ সালে মৃত্যুবরণ করেন।[১০] তার বিকাশ ও ভাবনা নামের বড় দুই ভাই-বোন রয়েছে।[১১] বিশাল ভারতী ও স্যাভিয়ের কনভেন্টে পড়াশোনা করেন কোহলি।

খেলোয়াড়ী জীবন
১৮ আগস্ট, ২০০৮ তারিখে শ্রীলঙ্কার বিপক্ষে একদিনের আন্তর্জাতিক ক্রিকেটে অভিষিক্ত হন কোহলি।

এছাড়াও, বাংলাদেশ-ভারত-শ্রীলঙ্কায় যৌথভাবে অনুষ্ঠিত ২০১১ সালের বিশ্বকাপ ক্রিকেটের শিরোপা বিজয়ী দলের অন্যতম সদস্য ছিলেন তিনি।

২০১৩ সালে প্রথমবার তিনি ওয়ান ডে ব্যাটসম্যানদের আইসিসি র‌্যাঙ্কিংয়ের প্রথম স্থানে পৌঁছে যান, টি-টোয়েন্টি ফরম্যাটেও কোহলি সাফল্য এসেছে এবং আইসিসি ওয়ার্ল্ড টি-টোয়েন্টিতে দু-দুবার তিনি ম্যান অফ দ্য টুর্নামেন্ট হয়েছিলেন (২০১৪ এবং ২০১৬ সালে)। ২০১৪ সালে মহেন্দ্র সিং ধোনির টেস্ট অবসর গ্রহণের পর কোহলি ওয়ানডে দলের সহ-অধিনায়ক নিযুক্ত হয়ে টেস্ট অধিনায়কত্বের দায়িত্ব পান। ২০১৭ সালের প্রথম দিকে, ধোনি অধিনায়ক পদ থেকে পদত্যাগ করার পরে তিনি ওয়ানডেতেও অধিনায়ক হন। ওয়ানডে ক্রিকেটে সবচেয়ে দ্রুততম ব্যাটসম্যান হিসেবে ১০,০০০ এবং ১১,০০০ রানের রেকর্ডটি তারই করা, যথাক্রমে ২০৫ ও ২২২ রান করে ছিলেন।[১২][১৩] বর্তমানে, ভারতের আন্তর্জাতিক ক্রিকেটের সকল স্তরে মহেন্দ্র সিং ধোনি’র পরিবর্তে তিনি অধিনায়কের দায়িত্ব পালন করছেন। তিনি বর্তমানে বিশ্বের অন্যতম সেরা ব্যাটসম্যান হিসাবে বিবেচিত।[১৪] এছাড়াও তিনি ইন্ডিয়ান প্রিমিয়ার লিগে (আইপিএল) রয়্যাল চ্যালেঞ্জার্স ব্যাঙ্গালোর হয়ে খেলেন, এবং ২০১৩ সাল থেকে দলের অধিনায়ক ছিলেন। অক্টোবর ২০১৭ সাল থেকে তিনি বিশ্বের শীর্ষস্থানীয় ওয়ান ডে ব্যাটসম্যান এবং টেস্ট র‌্যাঙ্কিংয়ে বর্তমানে দ্বিতীয় অবস্থানে রয়েছেন।[১৫] ভারতীয় ব্যাটসম্যানদের মধ্যে কোহলির সেরা টেস্ট রেটিং (৯৩৭ পয়েন্ট), ওয়ানডে রেটিং (৯১১ পয়েন্ট) এবং টি ২০ রেটিং (৮৯৭ পয়েন্ট) রয়েছে।

টেস্ট ক্রিকেট
টেস্ট ক্রিকেটে অভিষেক ঘটে ধোনির অধিনায়কত্বে ২০১১ সালে ওয়েস্ট ইন্ডিজের বিরুদ্ধে কিংস্টনে ঘূর্ণি পিচে । রাহুল দ্রাবিড় , ভিভিএস লক্ষ্মণ এর সাথে মধ্যম ক্রমে তিনি ব্যাটিং করেন।

২০১১-১২ প্রথম ঘরোয়া সিরিজ ও প্রথম অর্ধশত রান
ঘরের মাঠে ওয়েস্ট ইন্ডিজ-এর বিরুদ্ধে তৃতীয় টেস্টে যুবরাজ সিং-এর পরিবর্তে প্রথম একাদশে স্থান পান। দুই ইনিংসেই অর্ধ শত রান করেন। মাত্র ১ রানের জন্যে ম্যাচটি ড্র হয়।

২০১১-১২ অস্ট্রেলিয়া সফর ও প্রথম শত রান
২০১১/১২ মৌসুমে অস্ট্রেলিয়া সফরে ভারতীয় দলের ব্যাপক বিপর্যয় ঘটে। সেখানে জ্যেষ্ঠ খেলোয়াড়গণ ব্যর্থ হলেও কোহলি অস্ট্রেলিয়ার বিপক্ষে অ্যাডিলেডে তার প্রথম শতক করেন।

২০১৪ ইংল্যান্ড সফর
২০১৪ র ইংল্যান্ড সফরে সেরকম ভালো প্রদর্শন করতে পারেননি। ১০টি ইনিংস খেলে মাত্র ১৩৪ রান করেন , সর্বোচ্চ ৩৯। ভারত ১-৩ ব্যাবধানে সিরিজ হারে।

২০১৮ ইংল্যান্ড সফর
২০১৮ ইংল্যান্ড সফরে ব্যাক্তিগতভাবে ভালো খেলেন , যদিও দল ১-৪ ব্যাবধানে সিরিজে পরাজিত হন।

২০১৮-১৯ অস্ট্রেলিয়া সফর
২০১৮-১৯ অস্ট্রেলিয়া সফরে ভালো খেলেন , দল ২-১ ব্যাবধানে সিরিজ জেতে ।

২০২০ থেকে
২০২০ থেকে পরপর নিউজিল্যান্ড , অস্ট্রেলিয়া , ইংল্যান্ড , দক্ষিণ আফ্রিকা সফরে কার্যত শতক শুন্য থেকেছেন। নিউজিল্যান্ড ও দক্ষিণ আফ্রিকা সফরে দল পরাজিত হয়।  তার ব্যাটিং নিয়ে বিস্তর সমালোচনা হতে থাকে।

ক্রিকেটের বাইরে
ব্যক্তিগত জীবন

ভোগ পুরস্কারে অনুষ্কা শর্মা ও বিরাট কোহলি।
২০১৩ সাল থেকে কোহলি বলিউডের অভিনেত্রী অনুষ্কা শর্মার সাথে প্রেমের সম্পর্কে জড়ান৷  তাদের সম্পর্ক নিয়ে গণমাধ্যমে গুঞ্জন শুনা যেত।[১৮] তারা ২০১৭ সালের ১১ ডিসেম্বর ইতালিতে বিবাহ বন্ধনে আবদ্ধ হন।

কোহলি স্বীকার করেন যে তিনি কুসংস্কারে বিশ্বাসী। তিনি হাতে একটি কালো রিস্টব্যান্ড পড়তেন। এর পূর্বে তিনি যে গ্লোভস পড়ে রান পেয়েছিলেন সেই গ্লোভস জোড়া পড়ে মাঠে নামতেন।

২০২১ সালের ১১ জানুয়ারি বিকালে বিরাট কোহলি প্রথম সন্তানের পিতা হন। তার মেয়ের নাম রাখা হয় ভামিকা কোহলি। 

সারা বিশ্বেই বিশেষ করে ভারতে বিরাট কোহলির ব্যাপক জনপ্রিয়তার জন্যে "সুপার ভি" নামে একটি কার্টুনও তৈরি করা হয়েছে তাকে নিয়ে। 

বাণিজ্যিক বিনিময়ে
কোহলির দ্বিতীয় প্রিয় খেলা হল ফুটবল।  ২০১৪ সালে তিনি ইন্ডিয়ান সুপার লীগের ক্লাব এফসি গোয়ার সহ-মালিকানা গ্রহণ করেন। তিনি বলেন যে তিনি তার "ফুটবলের প্রতি আগ্রহ" থেকে ক্লাবটিতে বিনিয়োগ করেন এবং চান "ভারতে ফুটবল বিকাশ লাভ করুক"।   তিনি আরও বলেন, "এটি আমার কাছে ভবিষ্যতের জন্য একটি ব্যবসায়িক বিনিয়োগ। ক্রিকেট আজীবন খেলে যেতে পারব না, তাই আমি অবসরের পর সকল সুযোগ জিইয়ে রাখছি।