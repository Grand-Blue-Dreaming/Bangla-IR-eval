ক্রুনাল পাণ্ড্য
ক্রুনাল হিমাংশু পাণ্ড্য (গুজরাটি: કૃણાલ પંડ્યા; জন্ম ২৪ মার্চ ১৯৯১) একজন ভারতীয় আন্তর্জাতিক ক্রিকেটার। তিনি একজন অলরাউন্ডার যিনি বামহাতে ব্যাট করেন এবং বাম হাতের ধীর গতির অর্থোডক্স বোল করেন। তিনি ঘরোয়া ক্রিকেটে বরোদার হয়ে, এবং আইপিএলে মুম্বই ইন্ডিয়ান্সের হয়ে খেলেন।[১] নভেম্বরে ২০১৮ সালে তিনি ভারতীয় ক্রিকেট দলের হয়ে আন্তর্জাতিক ক্রিকেটে অভিষেক করেছিলেন।[২]

ঘরোয়া কেরিয়ার
পান্ড্যা তার প্রথম শ্রেণির ক্রিকেটে অভিষেক করেছিলেন ২০১৬ সালের ৬ অক্টোবর, বরোদার হয়ে ২০১৬-১৭– রণজি ট্রফির মধ্য দিয়ে। [৩] পরের কয়েক মাসের মধ্যে, তিনি বরোদার হয়ে ২০১৬-১৭ বিজয় হাজারে ট্রফিতে শীর্ষস্থানীয় রান স্কোরার এবং শীর্ষস্থানীয় উইকেট লাভকারী হয়ে যান। তিনি ৮ ম্যাচে ৪৫.৭৫ গড়ে এবং ৮১.৩৩ এর স্ট্রাইক রেটে ৩৬৬ রান সংগ্রহ করেন। যাতে অন্তর্ভুক্ত ছিল ৭৮ রানের সর্বোচ্চ স্কোরসহ তিনটি হাফ সেঞ্চুরি। বোলিংয়ে তিনি ৮ ম্যাচে ১১টি উইকেট নিয়েছিলেন যার ইকোনমিক হার ৪.২২, গড়ে ২৫.০৯ এবং স্ট্রাইক রেট ৩১.১০। আট ম্যাচ চলাকালীন তাঁর সেরা বোলিং স্কোর ছিল ৪/২০। ২০১৭ সালে তিনি দক্ষিণ আফ্রিকা এ দল এবং আফগানিস্তান এ দলের সাথে ত্রি-দেশীয় সিরিজে ভারত এ দলে অন্তর্ভুক্ত ছিলেন।

তিনি ২০১৮-১৯ বিজয় হাজারে ট্রফিতে আটটি ম্যাচে ৩৬৬ রান করে বরোদার হয়ে সেরা রান সংগ্রহকারী ছিলেন। [৪] অক্টোবর ২০১৮ এ, তাকে ২০১৮-১৯ দেওধর ট্রফির জন্য ভারত এ'র স্কোয়াডে অন্তর্ভুক্ত করা হয়েছিল। [৫] পান্ড্য বিজয় হাজারে ট্রফির ২০১৯-২০ মৌসুমের জন্য বরোদার অধিনায়ক হিসাবে মনোনীত হন। [৬]

ইন্ডিয়ান প্রিমিয়ার লীগ
২০১৬ আইপিএল নিলামে, মুম্বাই ইন্ডিয়ান্স ₹ ২ কোটি রুপির বিনিময়ে পাণ্ড্যকে কিনে নেন। মুম্বাইয়ের ওয়াংখেড়ে স্টেডিয়ামে গুজরাত লায়ন্সের বিপক্ষে খেলে তিনি এপ্রিল ২০১৬ এ আইপিএলের অভিষেক করেছিলেন। তাঁর প্রথম লাভকৃত উইকেটটি ছিল দীনেশ কার্তিকের। যা হরভজন সিং ডীপ-মিড-উইকেট এলাকায় ক্যাচ ধরেছিলেন। ৪ ওভারে ১/২০ ফিগার নিয়ে তিনি তার প্রথম ম্যাচটি শেষ করেছিলেন। ব্যাটিংয়ে তিনি ১১ বলে ১১ রান করেছিলেন, যার মধ্যে তিনটি বাউন্ডারি ছিল। ২০১৬ আইপিএল আসরের তার কৃতিত্বের জন্য, তিনি ক্রিকইনফো এবং ক্রিকবুজ আইপিএল একাদশে মনোনীত হয়েছিলেন।[৭][৮]

২০১৬ সালে, তিনি ৩৭ বলে ৮৬ রান করেছিলেন এবং কুইন্টন ডি কক এবং জহির খানের উইকেট নিয়েছিলেন এবং এসিএ-ভিডিসিএ স্টেডিয়াম, বিশাখাপত্তনামে দিল্লি ডেয়ারডেভিলসের বিপক্ষে ম্যাচ সেরা খেলোয়াড় নির্বাচিত হন। টুর্নামেন্ট জুড়ে ব্যাট ও বলের সাথে পারফরম্যান্সের ধারাবাহিকতা অব্যাহত রেখেছিলেন তিনি। রাইজিং পুনে সুপারজিয়ান্টের বিপক্ষে চূড়ান্ত জয়ে ৪৭ রানের দুর্দান্ত পারফরম্যান্সের জন্য তাকে ম্যাচ সেরা খেলোয়াড় হিসাবে ঘোষণা করা হয়েছিল। ২০১৭ আইপিএল মরসুমে তার পারফরম্যান্সের জন্য, তিনি ক্রিকইনফো এবং ক্রিকবুজ আইপিএল একাদশে মনোনীত হন।  

২০১৮ সালের জানুয়ারীতে, পাণ্ড্যকে ২০১৮ আইপিএল নিলামে মুম্বই ইন্ডিয়ান্স কিনে নেয়।  রনজি ট্রফিতে রেলওয়ের বিপক্ষে তিনি ২১টি বাউন্ডারির সহ ১৬০ রান করেছিলেন এবং দ্বিতীয় প্রথম শ্রেণির খেলায় ৭৩.০৬ স্ট্রাইক রেট নিয়ে তিনি বরোদার হয়ে প্রথম ইনিংসে সর্বোচ্চ রান সংগ্রহকারী ছিলেন।

আন্তর্জাতিক ক্যারিয়ার
অক্টোবর ২০১৮ এ, ক্রুনালকে ওয়েস্ট ইন্ডিজ এবং অস্ট্রেলিয়ার বিপক্ষে সফরের জন্য ভারতের টুয়েন্টি২০ আন্তর্জাতিক (টি২০আই) স্কোয়াডে মনোনয়ন দেওয়া হয়েছিল।   তিনি ওয়েস্ট ইন্ডিজের বিপক্ষে ৪ নভেম্বর ২০১৮ তে ভারতের হয়ে টুয়েন্টি২০ আন্তর্জাতিক ক্রিকেটে অভিষেক করেছিলেন। উক্ত ম্যাচে একটি উইকেট সহ ৯ বলে অপরাজিত ২১ রান করেছিলেন।   তিনি অস্ট্রেলিয়ার বিপক্ষে ভারতের টুয়েন্টি২০ আন্তর্জাতিক দলের জন্য নির্বাচিত হয়ে তিনটি ম্যাচ খেলেছিলেন। প্রথম ম্যাচে তিনি ৪ ওভারে ৫৫ রান দিয়েছিলেন, কিন্তু দ্বিতীয় ম্যাচে ১/২৬ নিয়েছিলেন এবং ৪ ওভারে ৪/৩৬ বোলিং পারফরম্যান্সের জন্য তৃতীয় ম্যাচে প্লেয়ার অফ দ্য ম্যাচ পুরস্কার অর্জন করেছিলেন।

ব্যক্তিগত জীবন
তিনি সহকর্মী ক্রিকেটার হার্দিক পাণ্ড্যের বড় ভাই।

২০১৭ সালে তিনি পানখুরি শর্মাকে বিয়ে করেছিলেন। 

