গ্লেন ম্যাকগ্রা
গ্লেন ডোনাল্ড ম্যাকগ্রা (ইংরেজি: Glenn Donald McGrath; জন্ম: ফেব্রুয়ারি ৯, ১৯৭০, ডুব্বো, নতুন দক্ষিণ ওয়ালস) বিখ্যাত অস্ট্রেলীয় ক্রিকেটার। তিনি ক্রিকেটের ইতিহাসে, সর্বাপেক্ষা উচ্চভাবে বিবেচিত এক ফাস্ট বোলার এবং মধ্য ১৯৯০ থেকে ২০০৮ বিশ্ব ক্রিকেটে অস্ট্রেলিয়ার কৃর্তৃত্বে একজন নেতৃত্বদানকারী। তিনি ফাস্ট বোলারদের মধ্যে টেস্টে সর্বোচ্চ উইকেটের নেওয়ার পৃথিবী রেকর্ডের অধিকারী। আন্তর্জাতিক ক্রিকেটে ৯৪৯টি উইকেট শিকার করেন, যা ফাস্ট বোলারদের মধ্যে সর্বোচ্চ।

বিশ্বকাপ সাফল্য
ম্যাকগ্রা ১৯৯৬ থেকে ২০০৭ পর্যন্ত ৪টি বিশ্বকাপ খেলেন, এই সময় অস্ট্রেলিয়া ৪বারই ফাইনালে যায় এবং ৩ বার বিশ্ব চ্যাম্পিয়ন হয়। ম্যাকগ্রা বিশ্বকাপে ৭১টি উইকেট নেন, যা বিশ্বকাপ রেকর্ড।

টেস্ট ক্যারিয়ার
ম্যাকগ্রা’র টেস্ট ক্যারিয়ার ছিল অসাধারণ, তিনি ৮০টির উপরে টেস্ট ম্যাচ জয় করেন ও ৫৬৩টি উইকেট নেন। শেন ওয়ার্ন, ব্রেট লি ও জেসন গিলেস্পির সাথে তার বোলিং জুটি খুবই জনপ্রিয় ছিল।

ব্যক্তিগত জীবন
ম্যাকগ্রার স্ত্রী সারা লিওনারর্দি ও তার দুইজন সন্তান রয়েছে। ম্যাকগ্রার প্রথম স্ত্রী জেন ম্যাকগ্রা ক্যান্সারে আক্রান্ত হয়ে ২০০৮ সালে মারা যান। বর্তমানে ম্যাকগ্রা "জেন ম্যাকগ্রা" সংগঠনের প্রধান, এই সংগঠনের প্রাপ্ত অর্থ স্তন ক্যান্সার আক্রান্ত নারীদের চিকিৎসায় ব্যয় করা হয়।