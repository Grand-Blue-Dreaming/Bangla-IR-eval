অনুষ্কা শর্মা
অনুষ্কা শর্মা (হিন্দি: अनुष्का शर्मा; জন্ম: ১লা মে, ১৯৮৮)[১] একজন ভারতীয় চলচ্চিত্র অভিনেত্রী, প্রযোজক ও সাবেক মডেল। ২০০৮ সালে তিনি আদিত্য চোপড়ার যশ রাজ ফিল্মসের ব্যানারে তিনটি চলচ্চিত্রের জন্য চুক্তিবদ্ধ হন। যার ফলে তার প্রথম চলচ্চিত্র রব নে বানা দি জোড়ি ছবিতে অভিনয়ের মাধ্যমে চলচ্চিত্র শিল্পে আত্মপ্রকাশ ঘটে। পরবর্তীকালে তিনি ২০১০ সালের রোমান্টিক ব্যান্ড বাজা বারাত কমেডি চলচ্চিত্রে একজন উচ্চাভিলাষী বিবাহের পরিকল্পক হিসাবে অভিনয়ের জন্য সমালোচকদের প্রশংসা কুড়ান।[৩] উভয় চলচ্চিত্রে তিনি অর্জন করেন ফিল্মফেয়ার পুরস্কার সেরা অভিনেত্রীর মনোনয়ন।[৪]

অনুষ্কা পরবর্তীকালে ২০১২ সালের শাহরুখ খানের বিপরীতে রোমান্টিক চলচ্চিত্র জব তক হ্যায় জান অভিনয়ের জন্য তিনি সমালোচকদের প্রশংসা পেয়েছেন, যার জন্য তিনি অর্জন করেন ফিল্মফেয়ার পুরস্কার সেরা পার্শ্ব অভিনেত্রীর পুরস্কার। তার এই মৌলিক সাফল্য, শর্মা প্রায়ই হিন্দি চলচ্চিত্রের প্রতিশ্রুতিময় সমসাময়িক অভিনেত্রী হিসাবে উল্লিখিত হয়েছেন।[৫]

প্রাথমিক জীবন এবং পটভূমি
অনুষ্কার পিতা কর্নেল অজয় কুমার শর্মা একজন সেনা কর্মকর্তা এবং তার মা অসিমা শর্মা একজন গৃহিনী।[৬] তার কার্নেশ নামে বড়ো ভাই রয়েছে,[৭] যিনি মার্চেন্ট নেভিতে কাজ করেন। তিনি আর্মি স্কুলে পড়াশোনা করেন এবং বেঙ্গালুরু মাউন্ট কারমেল কলেজথেকে স্নাতক সম্পন্ন করেন।[৮][৯] পরবর্তীকালে তিনি মডেলিং ক্যারিয়ার শুরু করার জন্য মুম্বাইয়ে আসেন, যেখানে তিনি বর্তমানে বসবাস করছেন।

অভিনয় জীবন
২০০৮–১০: অভিষেক এবং ব্রেকথ্রু
আনুশকার মূলত মডেলিং জগতে বড়ো হওয়ার আশা থাকলেও ছায়াছবির জন্য কোন বড়ো আকাঙ্খার ছিল না। তিনি ল্যাকমে ফ্যাশন সপ্তাহ সময়ে তার মডেলিং জীবন শুরু করেন ওয়েন্ডেল রডরিক্স এর লেস ভ্যাম্পর এর জন্য একজন মডেল হিসেবে এবং তাকে স্প্রিং সামার ০৭ এর জন্য তাকে বাছাই করা হয়। তারপর থেকে তিনি সিল্ক এন্ড শাইন, হুইসপার, নাথিলা জুয়েলারী এবং ফিয়েট পিয়েলা এর জন্য প্রচারণার কাজ করেন। তার প্রথম অভিনীত চরিত্র ছিল আদিত্য চোপড়ার রাব নে বানা দে জোড়ি (২০০৮) সালে নির্মিত বলিউড বাদশাহ শাহরুখ খান এর বিপরীতে। তার অভিনয় দক্ষতার জন্য চলচ্চিত্র সমালোচক তরন আদর্শ জানান, "অনুষ্কা চরিত্র চমৎকার এবং একটি আত্মবিশ্বাসী অভিনয়ের মাধ্যমে নিজেকে প্রকাশ করেছেন; এটা অভিনেতা শাহরুখ এর সাথে পর্দায় অভিনয় করা কোন ছোটো কৃতিত্ব নয় এবং অনুষ্কা শুরু থেকে শেষ পর্যন্ত খুব ভালভাবে এটি পরিচালনা করতে পেরেছেন।"[১০] ছবিতে ইতিবাচক মন্তব্য লাভ করে এবং বছরের ব্লকবাস্টার ছবির ঘোষণা করা হয়। এছাড়াও বছরের শেষ নাগাদ সময়ে দ্বিতীয় সর্বোচ্চ ব্যাবসাসফল ছবির মর্যাদা লাভ করে।[১১]

তার দ্বিতীয় চলচ্চিত্র বদমাশ কোম্পানী, এছাড়াও যশ রাজ ফিল্মস অধীন, ২০১০ সালের ৭ মে মুক্তি পায়।[১২]

২০১১-২০১৪: তারকা খ্যাতি অর্জন

অনুষ্কা শর্মা ৫৮ তম ফিল্মফেয়ার পুরস্কার, জানুয়ারি ২০১৩
যশ রাজ ব্যানারের বাইরে শর্মা এর প্রথম ভেঞ্চার ছিল নিখিল আদভানি পরিচালিত পাতিয়ালা হাউস এবং সহ-অভিনেতা ছিল অক্ষয় কুমার। পাতিয়ালা হাউস ১১ ফেব্রুয়ারি ২০১১ সালে মুক্তিলাভ করে।[১৩] মাত্রু কি বিজলী কা মান্ডোলা প্রমোশনাল অনুষ্ঠান।

২০১৫-২০১৬: কর্মজীবনের সম্প্রসারণ
২০১৪ সালে তিনি তার নিজের প্রযোজনা প্রতিষ্ঠান ক্লিন স্টেট ফিল্ম চালু করেন। এই প্রতিষ্ঠান থেকে নির্মিত প্রথম চলচ্চিত্র এনএইচ১০ ২০১৫ সালে মুক্তি পায়। নবদ্বীপ সিং পরিচালিত এই চলচ্চিত্রের তিনি প্রধান চরিত্রে অভিনয় করেন।[১৪] একই বছর তিনি অনুরাগ কশ্যপ পরিচালিত অপরাধধর্মী নাট্য চলচ্চিত্র বোম্বে ভেলভেট-এ অভিনয় করেন। তিনি রোজি নামে একজন জ্যাজ গায়িকার ভূমিকায় অভিনয় করেন।[১৫] এই চরিত্রের প্রস্তুতি হিসেবে তিনি ১৯৫০ ও ১৯৬০ এর দশকের প্রচুর চলচ্চিত্র দেখেছেন।[১৫] ২০১৫ সালে তিনি জোয়া আখতার পরিচালিত দিল ধড়কনে দো চলচ্চিত্রেও অভিনয় করেন।[১৬] এনএইচ১০ ও দিল ধড়কনে দো চলচ্চিত্রে তার অভিনয়ের জন্য তিনি যথাক্রমে শ্রেষ্ঠ অভিনেত্রী ও শ্রেষ্ঠ পার্শ্ব অভিনেত্রী বিভাগে ফিল্মফেয়ার পুরস্কারের মনোনয়ন লাভ করেন।[১৭]

তিনি ২০১৬ সালে করণ জোহরের রোম্যান্টিক নাট্যধর্মী এ দিল হে মুশকিল চলচ্চিত্রে অভিনয় করেছেন।[১৮]

ব্যক্তিগত জীবন
শর্মা জনসাধারণের মধ্যে তার ব্যক্তিগত জীবনের কথা বলার সিদ্ধান্ত নেন।[১৯] ২০১০ সালের ব্যান্ড বাজা বারাত এবং ২০১১ সালেরলেডিস ভার্সেল রিকি ভাল ছবির নির্মানধীন সময়ে শর্মার সহ-তারকা রনবীর সিং এর সঙ্গে সম্পর্কে আছে হচ্ছে রিপোর্ট ছিল করা হয়েছিল। কিন্তু শর্মা ও সিং উভয়ই সম্পর্কের অভিযোগটি অস্বীকার করেন।[২০] এই বিষয়টি অস্বীকার করা সত্ত্বেও, মিডিয়া সংবাদ প্রতিবেদন চলে এবং তাদের সম্পর্ক আগস্ট ২০১২ সালে ভেঙ্গে যায় বলে রিপোর্ট করা হয়েছিল।[২১]


ভোগ বিউটি পুরস্কারে অনুষ্কা ও বিরাট কোহলি, ২০১৫
২০১৩ সাল থেকে অনুষ্কা ভারতীয় জাতীয় দলের ক্রিকেটার বিরাট কোহলির সাথে প্রেমের সম্পর্কে জড়ান৷[২২][২৩] তাদের সম্পর্ক নিয়ে গণমাধ্যমে গুঞ্জন শুনা গেলেও তিনি তাদের সম্পর্ক নিয়ে কথা বলতে অনিচ্ছুক ছিলেন।[২৪][২৫] ২০১৭ সালের ১১ ডিসেম্বর তারা ইতালিতে বিবাহ বন্ধনে আবদ্ধ হন।[২৬][২৭][২৮]

আর্থিক প্রতিপত্তি
অনুষ্কার মোট সম্পদের পরিমাণ ২২০ কোটি। প্রতি সিনেমায় পারিশ্রমিক হিসেবে তিনি নেন ১০ কোটি রুপি। বিজ্ঞাপনে অভিনয়ের জন্য নেন ৪ কোটি রুপি। ৩৬ কোটি রুপির ব্যবসায়িক বিনিয়োগ আছে তাঁর। সাফল্যের সঙ্গে যাত্রা শুরু করেছে তাঁর প্রযোজনা প্রতিষ্ঠান। এনএইচ টেন ও ফুল্লুরি নামের দুটি চলচ্চিত্র মুক্তিও পেয়েছে তাঁর প্রযোজনায়। এবার ক্লিন স্লেট ফিল্ম নামের প্রডাকশন হাউস দিয়েছেন। মুম্বইয়ে ২০ কোটি রুপি দামের ফ্ল্যাট কিনেছেন।
