তামাকজাত দ্রব্যের প্যাকেটে কড়া সতর্কীকরণ চেয়ে প্রধানমন্ত্রী নরেন্দ্র মোদীকে চিঠি দিলেন গোটা দেশের ৬৫৩ জন চিকিৎসক৷
তামাকজাত দ্রব্যের প্যাকেটে কড়া সতর্কীকরণ চেয়ে প্রধানমন্ত্রী নরেন্দ্র মোদীকে চিঠি দিলেন গোটা দেশের ৬৫৩ জন চিকিৎসক৷ তাঁদের বক্তব্য , সিগারেট -বিড়ির প্যাকেটে ছবি সম্বলিত সতর্কতা অনেকটা জায়গা জুড়ে ছাপা হলে , তামাকের ব্যবহার কিছুটা হলেও কমতে পারে৷ দেশের ক্রমবর্ধমান ক্যান্সার আক্রান্তের সংখ্যা ও এর পিছনে তামাকের দায় যথেষ্ট বলে চিঠিতে উল্লেখ করেছেন তাঁরা৷

২০১৪ সালের অক্টোবর মাসে সিগারেটের প্যাকেটের দু’দিকে ৮৫ % জায়গা জুড়ে ছবি সম্বলিত সতর্কীকরণের সুপারিশ করে কেন্দ্রীয় স্বাস্থ্য ও পরিবারকল্যাণ মন্ত্রক৷ বর্তমানে প্যাকেটের একদিকে ৪০ % জুড়ে ছবি থাকে৷ তামাক সেবনে কেমন ক্ষতি হয় , ছবিতে সেই সতর্কতাই দেওয়া হয়৷ মন্ত্রকের এই সুপারিশের তীব্র বিরোধিতা করে তামাক লবি৷ এই পরিবর্তন হলে তামাকশিল্প ক্ষতিগ্রস্ত হতে পারে মন্তব্য করে সুপারিশ বাক্সে তুলে রাখে সংসদীয় কমিটি৷ মার্চের মাঝামাঝি এই সংক্রান্ত সংসদীয় কমিটির লোকসভায় রিপোর্ট পেশ করে জানায় , ৮৫ % নয় , ৫০ % জায়গা ছবির জন্য যথেষ্ট৷ ৮৫ % জায়গা জুড়ে সতর্কীকরণ বাড়াবাড়ি হয়ে যাবে , এর ফলে সিগারেটের কালোবাজারি বেড়ে যেতে পারে৷ বিড়ির প্যাকেটের ক্ষেত্রে সতর্কীকরণ একদিকে ছাপা হলেই যথেষ্ট৷ চেবানো তামাকের ক্ষেত্রেও একই নিদান দেয় কমিটি৷ তাঁদের যুক্তি , সতর্কীকরণ নিয়ে ‘বাড়াবাড়ি ’ করা হলে শিল্পের যুক্ত মানুষজন ক্ষতিগ্রস্ত হবেন৷ তামাকচাষি ও কর্মীদের স্বার্থ রক্ষা করতেই এই সুপারিশ৷ চিকিৎসকরা ঠিক এই সুপারিশের পরিপ্রেক্ষিতেই মোদীর হস্তক্ষেপ চেয়েছেন৷ স্বাস্থ্যমন্ত্রকের সুপারিশ ১ এপ্রিল থেকে কার্যকর হওয়ার কথা ছিল৷ চিকিৎসকরা মোদীর কাছে আবেদন রেখেছেন , সংসদীয় কমিটির নতুন সুপারিশ বাতিল করে পুরোনো সুপারিশই যেন ১ এপ্রিল থেকে কার্যকর করা হয়৷ প্রধানমন্ত্রী যাতে দ্রুত পদক্ষেপ করেন , তার জন্য তাঁরই একটি ফেসবুক পোস্টে ভরসা রেখেছেন চিকিৎসকরা৷ প্রধানমন্ত্রী হওয়ার পর পরই মোদী ফেসবুকে লিখেছিলেন , যিনি সেবন করছেন , তামাক শুধু তারই ক্ষতি করে না , তার আশপাশের লোকজনকেও করে৷ স্বাস্থ্যবান ভারতের জন্য সকলকেই তামাককে না বলতে হবে৷ চিঠিতে সেই উল্লেখ করে চিকিৎসকরা বলেছেন , ‘আপনার ফেসবুক পোস্ট দেশের ও আন্তর্জাতিক স্বাস্থ্যমহলে কড়া বার্তা পাঠিয়েছিল৷ কিন্তু এর পর নানা ঘটনা তামাক লবির হাতই শক্ত করেছে৷ সংসদীয় কমিটির সুপারিশে আসল উদ্দেশ্যই মাঠে মারা যাচ্ছে৷ ’ পরিসংখ্যান দিয়ে তাঁরা বলেছেন , প্রতি বছর তামাকের কারণে ১০ লক্ষ ভারতীয়ের মৃত্যু হয়৷ ৫০ % ক্যান্সারের পিছনে দায়ী তামাক৷ তামাকের ক্ষতি সামলাতে দেশের যা খরচ হয় , তামাক থেকে রাজস্ব আদায় তার মাত্র ১২%৷ তাই চিকিৎসকরা বলেছেন , তামাকে কড়া চিত্র সতর্কীকরণ ব্যবহার করা হলে বিশেষ করে কিশোর -কিশোরীদের আসক্তি হওয়া থেকে দূরে রাখা যাবে৷ যারা নিয়মিত তামাক সেবন করেন , প্যাকেটে সম্ভাব্য ক্ষতির ছবি দেখে তাঁরাও সরে আসতে পারেন৷ অথচ , তামাকের প্যাকেটে সতর্কীকরণ করার ক্ষেত্রে ভারত রয়েছে ১৩৬ নম্বরে৷ দেশের এই পিছিয়ে থাকা ঠেকাতে ৮৫ % জায়গা জুড়ে ছবি সতর্কীকরণ বাধ্যতামূলক করতে হবে৷ মুম্বইয়ের টাটা মেমোরিয়াল হাসপাতালের অধ্যাপক ও সার্জেন পঙ্কজ চতুর্বেদী বলেন, ‘চিকিৎসা বিদ্যা বারবার প্রমাণ করে দেখিয়েছে, তামাকের কোনও সুফল নেই৷ বরং এটি বিভিন্ন রোগ, প্রতিবন্ধকতা এবং মৃত্যুর কারণ৷ আমরা আশা রাখি, প্রধানমন্ত্রী দেশের ভালোর জন্য সঠিক সিদ্ধান্ত নেবেন৷’ পঙ্কজবাবুর মতো আরও ৬৫২ জন চিকিৎসক মোদীকে পাঠানো পিটিশনে স্বাক্ষর করেছেন৷ এর মধ্যে বাংলারও বেশ কয়েকজন চিকিৎসক রয়েছেন৷ ৷


বিষয় ক্যানসার
কর্কট-বীজ মুখশুদ্ধির পানেও, মত ডাক্তারদের 
সুপুরি দিয়ে জর্দা-পান খেলেও হতে পারে ক্যানসার, বলছেন বিশেষজ্ঞরা।

কর্কটরোগে সস্তা দাওয়াই, দিশা চার বাঙালির 
ক্যানসার চিকিৎসায় সস্তা ওষুধের সন্ধান দিলেন এক দোল বাঙালি গবেষক।

কে বলল ক্যানসার স্রেফ দুর্ভাগ্য ? 
‘সায়েন্স’-এ প্রকাশিত ক্যানসার গবেষণা সংক্রান্ত একটি বৈজ্ঞানিক প্রবন্ধে উল্লিখিত ‘ব্যাড লাক’ কথাটি ভুল ধারণার জন্ম দিচ্ছে। ইন্ডিয়ান কাউন্সিল অফ মেডিক্যাল রিসার্চ-এর গবেষক নির্মাল্য দাশগুন্ত সেই ভুল ধারণা ভাঙার চেষ্টা করেছেন এই নিবন্ধে।

ক্যানসার-যুদ্ধে নির্ভুল লক্ষ্যভেদের বড় দিশা দিল গবেষণা, অবদান তিন বাঙালিরও 
গবেষকরা দেখিয়েছেন, কী ভাবে ক্যানসার-টিউমারের অংশকে শরীরের বাইরে এনে তার উপরে ওষুধ প্রয়োগ করে নিশ্চিত হয়ে নেওয়া যায়, কোন ওষুধটি কার্যকর হবে, আর কোনটা নয়। পুরো প্রক্রিয়াটির পোশাকি নাম ‘ক্যান্সস্ক্রিপ্ট।’

ক্যানসারের বড় কারণ জিন বদলের নিয়তিই 
জিনের গঠনে ‘মিউটেশ’, ক্যানসারের জন্য দায়ী হতে পারে। হপকিন্স বিশ্ববিদ্যালয়ের দুই গবেষকের গবেষণাপত্র প্রকাশিত হয়েছে ‘সায়েন্স’ জার্নালে।

তামাক-সতর্কতা বাড়াতেও আসরে মোদী 
সমাজের সব স্তরের মানুষের কাছে তামাক ব্যবহারের কুফল সম্পর্কে বার্তা পৌঁছে দিতে কড়া পদক্ষেপ করতে কেন্দ্রীয় স্বাস্থ্য মন্ত্রককে নির্দেশ দিলেন প্রধানমন্ত্রী নরেন্দ্র মোদী।

ধূমপায়ী নন, চিন্তা তবু থাকছেই 
গবেষণায় দেখা গেছে, নন-স্মোকারদের ফুসফুসের ক্যানসারে আক্রান্ত হওয়ার আশঙ্কা কিছু কম নয়।

পশ্চিমবঙ্গে ৪০% ক্যানসার রোগী বিনা চিকিৎসায় মারা যান 
বেঙ্গল অঙ্কলজি ফাউন্ডেশন-এর প্রকাশিত একটি সাম্প্রতিক সমীক্ষা থেকে এই তথ্য জানা যাচ্ছে।

পুরুষ ডাক্তারে লজ্জা, আরও জটিল কর্কট-জট 
মহিলা চিকিৎসক খুঁজতে গিয়ে স্তন এবং জরায়ুমুখ ক্যানসারে আক্রান্ত মহিলাদের অন্তত ২ শতাংশ চিকিৎসা শুরু করাতে দেরি করে ফেলেন বলে বিশেষজ্ঞরা জানিয়েছেন।
