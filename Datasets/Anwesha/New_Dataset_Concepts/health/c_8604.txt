হাঁপানি
চিকিৎসা 
হাঁপানির চিকিৎসা সম্পর্কে এখানে আলোচনা করা হয়েছে।

ঝুঁকির বিষয়গুলি 
কেন বাচ্চাদের হাঁপানি হয় তার কিছু কিছু কারণ চিহ্নিত করা গেছে। তা-ই নিয়ে আলোচনা এখানে।

প্রতিরোধ 
কী ভাবে ঠেকানো যেতে পারে হাঁপানি তা এখানে বোঝানো হয়েছে।

রোগ নির্ণয় 
শিশুর ক্ষেত্রে চিকিৎসকরা কী ভাবে হাঁপানি নির্ণয় করেন তা এখানে আলোচিত।

লক্ষণ 
কী দেখলে বোঝা যায় শিশুর হাঁপানি হয়েছে, তা এখানে আলোচিত।

শিশুদের হাঁপানি 
কেন শিশুদের হাঁপানি হাঁপানি হয় তা এখানে বোঝানো হয়েছে।

হাঁপানির সাধারণ কয়েকটি উদ্দীপক 
কোন কোন পদার্থ হাঁপানি সৃষ্টি করতে পারে তার একটা সম্ভাব্য তালিকা দেওয়া হয়েছে এখানে।


লক্ষণ
হাঁপানির টানে যে হেতু শ্বাসনালি সরু হয়ে যায়, বাচ্চার শ্বাসকষ্ট শুরু হয়, বুকে চাপ ধরে ও কাশি হয়, সঙ্গে অদ্ভুত একটা সোঁ সোঁ আওয়াজ হয়।
সোঁ সোঁ আওয়াজ তীব্র কম্পাঙ্ক যুক্ত একটি আওয়াজ, যেটা বাচ্চার শ্বাস নেওয়ার সময় শোনা যায়।
যদিও সমস্ত হাঁপানির টানেই সোঁ সোঁ আওয়াজ হয় না। অল্প হাঁপানি, বিশেষত কমবয়সি বাচ্চাদের ক্ষেত্রে কেবলমাত্র কাশির সৃষ্টি করতে পারে। বেশি বয়সের বাচ্চাদের যাদের অল্প হাঁপানি আছে, তাদের কাশি হতে পারে শুধুমাত্র ব্যায়াম করলে অথবা ঠান্ডা হাওয়ার সংস্পর্শে এলে। আবার, মারাত্মক রকমের হাঁপানি আছে এ রকম বাচ্চাদেরও সোঁ সোঁ আওয়াজ না-ও হতে পারে কারণ শ্বাসনালি দিয়ে বেরোনো বাতাস আওয়াজ করার পক্ষে কম হয়। খুব বাড়াবাড়ি রকম টানের ক্ষেত্রে শ্বাস নেওয়া দৃশ্যতই খুব কষ্টকর হয়ে ওঠে।
সোঁ সোঁ আওয়াজ জোরে হতে থাকে, বাচ্চা খুব তাড়াতাড়ি এবং জোর দিয়ে শ্বাস টানতে থাকে এবং যখন বাচ্চা শ্বাস টানে (প্রশ্বাসের সময়ে), বুকের পাঁজরগুলি যেন বেরিয়ে আসে।
খুব সাঙ্ঘাতিক রকম টানের সময়ে, বাচ্চা শ্বাস নেওয়ার জন্য ছটফট করতে থাকে এবং সামনের দিকে ঝুঁকে সোজা হয়ে বসে। চামড়া ঘর্মাক্ত হয় এবং পাণ্ডুর বাঁ নীলচে হয়।
যে সব বাচ্চার ঘন ঘন খুব বাড়াবাড়ি রকমের টান হয়, তাদের কখনও কখনও বৃদ্ধি ধীর হয়। কিন্তু সাধারণত বয়ঃপ্রাপ্ত হওয়ার সঙ্গে সঙ্গে এই বৃদ্ধি অন্যান্য বাচ্চাদের মতনই হয়ে যায়।

শিশুদের হাঁপানি
হাঁপানি একটি প্রদাহজনিত সমস্যা। এই সমস্যা বার বার দেখা দেয়। কিছু উদ্দীপক পদার্থ শ্বাসনালিতে প্রদাহের সৃষ্টি করে। শ্বাসনালি সরু হয়ে যায়। এর ফলে শ্বাস নিতে কষ্ট হয়।

হাঁপানি উদ্দীপকের মধ্যে আছে ধোঁয়া, সুগন্ধী, পরাগ রেণু, মাটি, ধূলিকণা এবং ভাইরাল সংক্রমণ।
সোঁ সোঁ আওয়াজ, শ্লেষ্মা, হাঁফ ধরা, বুকে চাপ ধরা এবং শ্বাস কষ্ট হাঁপানির লক্ষণ।
রোগ নির্ণয় করা হয় বাচ্চার সোঁ সোঁ আওয়াজ করার ঘটনাক্রম দেখে এবং হাঁপানির পারিবারিক ইতিহাস দেখে।
বেশির ভাগ বাচ্চা বয়স বাড়ার সঙ্গে সঙ্গে সমস্যা কাটিয়ে ওঠে।
উদ্দীপকগুলিকে এড়ানো গেলে হাঁপানি আটকানো যায়।
এর চিকিৎসা হয় ব্রঙ্কোডাইলেটর দিয়ে এবং নাক দিয়ে কর্টিকোস্টেরয়েড টেনে।
হাঁপানি যে কোনও বয়সেই হতে পার। তবে বাচ্চাদের ক্ষেত্রে সাধারণত জন্মের প্রথম ৫ বছরের মধ্যেই এই সমস্যা দেখা দিতে পারে। কিছু কিছু বাচ্চার বড় বয়সেও হাঁপানি থেকে যেতে পারে। অন্য বাচ্চাদের ক্ষেত্রে হাঁপানি সেরে যায়। এই দশকে হাঁপানি রোগীর সংখ্যা বেড়েছে এবং এই রোগটি কার্যত সাধারণ ব্যাপার হয়ে গেছে। শহরের বাচ্চাদের মধ্যে আক্রান্তের হার ২৫% থেকে ৪০% পর্যন্ত। অধিকাংশ ক্ষেত্রে হাঁপানির জন্যই শিশুকে হাসপাতালে নিয়ে যেতে হয় এবং এর জন্য দীর্ঘস্থায়ী অসুস্থতা শিশুর প্রাথমিক বিদ্যালয়ে অনুপস্থিতির পয়লা নম্বর কারণ। এক মাত্র বাড়াবাড়ির সময় ছাড়া হাঁপানি নিয়েও বেশির ভাগ বাচ্চাই স্বাভাবিক কাজকর্ম করতে পারে। অল্প কিছু সংখ্যক বাচ্চার মাঝারি থেকে সাঙ্ঘাতিক রকমের হাঁপানি হয় এবং তাদের খেলাধূলা ও স্বাভাবিক কাজকর্ম করার জন্য প্রতি দিন প্রতিষেধক ওষুধ নেওয়ার দরকার পড়ে। হাঁপানি আছে এমন বাচ্চারা কিছু উদ্দীপকের ক্ষেত্রে যে সাড়া দেয়, হাঁপানি নেই এমন বাচ্চারা সেই সাড়া দেয় না। এর কারণ জানা যায় না। হাঁপানি ঘটায় এমন বহু উদ্দীপক পদার্থ আছে। তবে বাচ্চারা তার অল্প কিছুতেই সাড়া দেয়। কিছু বাচ্চার ক্ষেত্রে কিছু নির্দিষ্ট উদ্দীপক পদার্থ কেন হাঁপানি বাড়িয়ে দেয় তার কারণ চিহ্নিত করা যায়নি।

এই সমস্ত উদ্দীপক পদার্থ একই ভাবে কাজ করে। শ্বাসনালিতে কিছু কোষ রাসায়নিক পদার্থ নিঃসরণ করে। এই পদার্থগুলি শ্বাসনালিতে প্রদাহের সৃষ্টি করে, ফুলিয়ে দেয় এবং শ্বাসনালির দেওয়ালের পেশি কোষগুলিকে উদ্দীপিত করে তাদের সঙ্কোচন ঘটায়। রাসায়নিক পদার্থগুলি দ্বারা ক্রমাগত উদ্দীপনার ফলে শ্বাসনালিতে বেশি মাত্রায় মিউকাস তৈরি হয়, শ্বাসনালির পর্দার কোষগুলির বিমোচন ঘটে এবং এর দেওয়ালের পেশি কোষগুলি বড় হয়ে যায়। শ্বাসনালির হঠাৎ সরু হয়ে যাওয়ার (হাঁপানির টান) পেছনে এই ধরণের প্রতিটি ঘটনার হাত আছে। বেশির ভাগ বাচ্চাদের শ্বাসনাল দু’টি টানের মাঝে স্বাভাবিক অবস্থায় ফিরে আসে।

হাঁপানির সাধারণ কয়েকটি উদ্দীপক
উদ্দীপক

উদাহরণ

অ্যালারজেন

ময়লা বা বাড়ির ধূলিকণা, মাটি, বাইরের রেণু, জীব-জন্তুর লোম, আরশোলার মল এবং পালক
দেহচর্চা

ঠান্ডা বাতাসের সংস্পর্শে আসা

সংক্রমণ

শ্বাস প্রশ্বাসের ভাইরাস এবং সাধারণ সর্দি

অস্বস্তিকর পদার্থ

সরাসরি বা পরোক্ষে তামাকের ধোঁয়া সেবন, সুগন্ধী, কাঠের ধোঁয়া, পরিষ্কার করার সামগ্রী, সুগন্ধী মোমবাতি, ঘরের বাইরে বায়ু দূষণ, তীব্র গন্ধ এবং আপত্তিকর বাষ্প

অন্যান্য

আবেগ (যেমন উদ্বেগ, রাগ এবং উত্তেজনা), অ্যাস্পিরিন এবং গ্যাস্ট্রোইসোফেজাল রিফ্লাক্স

আপনি কি জানেন? – ধূলোর একটি দানায় ৪০,০০০ পরজীবী থাকতে পারে, যা হাঁপানির প্রধান উদ্দীপক।



