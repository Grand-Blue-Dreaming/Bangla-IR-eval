শিশুর বিকাশ
শিশুর বিকাশ বলতে বোঝায় তার বৌদ্ধিক, মানসিক এবং সামাজিক দিক থেকে যে কাজ সেই কাজ সে ঠিকঠাক করছে কিনা এবং দক্ষতার বিকাশ হচ্ছে কিনা। এটি তার মনোসামাজিক আচরণের দিক নির্দেশ করে। সুতরাং শিশুটির বৃদ্ধির ধরনে লক্ষ রাখা যতটা গুরুত্বপূর্ণ তেমনই তার বিকাশের দিকেও নজর রাখা ততটাই জরুরি। সে কারণে শিশুর বিকাশের কতগুলি গুরুত্বপূর্ণ মাইলফলকের সঙ্গে পরিচিত হওয়া প্রয়োজন। এই মাইলফলকগুলি ছোঁয়ার স্বাভাবিক সীমা আছে এবং এই মাইলফলকগুলি ছোঁয়ার ক্ষেত্রে শিশুদের মধ্যে কিছু পার্থক্যও থাকতে পারে। শিশুর বৃদ্ধি কেমন হচ্ছে সে দিকে স্বাস্থ্যকর্মী যেমন নজর রাখবেন, তেমনই শিশুর বিকাশের মাইলফলকগুলিও পর্যবেক্ষণ করবেন এবং শিশুর বৃদ্ধি ও বিকাশ সম্পর্কে মা এবং পরিবারের সদস্যদের শিক্ষিত করে তুলবেন যাতে শিশুটির মধ্যে স্বাস্থ্যকর অভ্যেস গড়ে তুলতে তাঁরা পরিচালিত হন।

শিশুদের বৃদ্ধি ও বিকাশ বিভিন্ন কারণের উপর নির্ভর করে। এর মধ্যে রয়েছে জীবগত কারণ যেমন, জিনগত উত্তরাধিকার, বয়স, লিঙ্গ, জন্মের পরে মা ও শিশুর পুষ্টি; রয়েছে পরিবেশগত কারণ যেমন, ভালো বাসস্থান, সূর্যালোক, নিরাপদ পানীয় জল, ডায়েরিয়ার মতো অসুখ এবং সংক্রমণ প্রতিরোধ ও নিয়ন্ত্রণ করার মতো পরিবেশ ইত্যাদি; রয়েছে পরিবারগত কারণ যেমন, পরিবারের আয়তন, একাধিক শিশুর জন্মের ক্ষেত্রে সময়ের ফারাক, গর্ভাবস্থায় যত্ন ইত্যাদি। এই বিষয়গুলির বেশির ভাগই পরিবার এবং বিশেষত মহিলার আর্থ-সামাজিক অবস্থার সঙ্গে প্রত্যক্ষ ভাবে জড়িত। শিশুর স্বাভাবিক বৃদ্ধি এবং বিকাশকে উন্নত করতে এই বিষয়গুলি মাথায় রাখা জরুরি।

3.05   
60 রেটিং / মূল্যাঙ্কন এবং 5 মন্তব্য
আপনার রেটিং / মূল্যাঙ্কন
তারকাগুলির ওপর ঘোরান এবং তারপর মূল্যাঙ্কন করতে ক্লিক করুন.

